# -*- mode: mandoku-view; -*-
#+TITLE: 宋藝圃集
#+DATE: 2015-08-25 00:37:45.251214
#+PROPERTY: ID KR4h0113
#+PROPERTY: BASEEDITION WYG    
#+PROPERTY: JUAN 卷十二
<pb:KR4h0113_WYG_012-1a>¶
欽定四庫全書¶
　宋藝圃集巻十二¶
　　　　　　　　　　　　　明　李蔉　編¶
　趙抃九首(清獻在當時不以詩名余家偶有其/集就中拈數首如此然亦足觀也已)¶
　　洞真觀¶
木老巖坰冷泉飛月殿寒栖真無一事清嘯倚闌干¶
　　挽黄洞¶
靈洞古壇基烟蘿接翠㣲日西春又晚不見羽人歸¶
<pb:KR4h0113_WYG_012-1b>¶
　　横溪洞飛泉¶
寒瀑落春巖天垂百丈縑更疑仙客宴不捲水晶簾¶
　　嶽麓寺¶
古木與雲齊門前百丈梯我來煩想滌疑是過靈溪¶
　　和沈太博㑹春晚歸¶
未醉樽前未可歸青春九十日芳菲名園一夜狂風雨¶
苔上殘花㸃緑衣¶
　　和沈太博小圃偶作¶
<pb:KR4h0113_WYG_012-2a>¶
日烘薄霧開柔陌風罥逰絲着栁條語燕啼鶯自撩亂¶
驚人殘夢是春朝¶
　　題中隠堂¶
植杖焚香貝葉經主人無事掩松扄兀然隠几秋宵静¶
雲在諸峯月在庭¶
　　次韻程給事謁禹廟¶
春色湖光照錦衣岸花汀草共芬菲若耶溪上逰人樂¶
舉棹狂歌半醉歸¶
<pb:KR4h0113_WYG_012-2b>¶
　劉敞二首¶
　　雜詩效玉川體¶
毁巢鳳不至竭澤龍不㳺賢者有所歸得非龍鳳儔周¶
公下白屋聖徳被九州趙禹謝賔客漢朝以為優澆淳¶
不相襲用舎何其繆茍徇一身利不為萬姓謀哀彼杕¶
杜詩死生遺道周¶
　　雜詩¶
鑿井取泉飲上山採薇食豈不信憔悴所願皆我力泉¶
<pb:KR4h0113_WYG_012-3a>¶
也非難致薇也不易得志士恥徒飽衆人茍所獲犧牲¶
畏芻豢樊籠害羽翼晤理宜在早無為晚更惑¶
　劉攽三首¶
　　詠長蘆寺¶
越舶吳商倚萬橈紺園金刹起中霄魚龍聴法因多雨¶
江海歸心每上潮林黒夜深燈影白川平天濶梵聲遥¶
心知水怪俱調伏惜取靈犀不用燒¶
　　絶句¶
<pb:KR4h0113_WYG_012-3b>¶
青苔滿地初晴後緑樹無人晝夢餘惟有南風舊相識¶
徑開門户又翻書¶
　　絶句¶
壁門金闕倚天開五見宫花落古槐明日扁舟滄海去¶
却将雲氣望蓬萊¶
　崔鶠二首¶
　　江月圖¶
冥冥一葉輕不知水與天獨於灝氣中仰見素璧圓超¶
<pb:KR4h0113_WYG_012-4a>¶
然狂道士起視清夜闌自拈白玉笛吹此江月寒想當¶
萬籟息逸響流空烟我從江海來形留意先還何當買¶
魚蓬追此水墨仙¶
　　春日村居¶
春草門前已沒靴更無人過野人家離離細栁時聞雨¶
淡淡疎簾不隔花¶
　賀鑄七首¶
　　望夫石¶
<pb:KR4h0113_WYG_012-4b>¶
亭亭思婦石下閱㡬人代蕩子長不歸山椒乆相待㣲¶
雲䕃髮彩初月輝蛾黛秋雨疊苔衣春風舞羅帶宛然¶
姑射子矯首塵冥外陳迹遂無窮佳期從莫再脱如魯¶
秋氏妄結桑下愛玉質委淵沙悠悠復安在¶
　　題定林寺¶
破氷泉脈漱籬根壞衲遥疑挂樹猿蠟屐舊痕尋不見¶
東風先為我開門¶
　　艤船當利江口待風¶
<pb:KR4h0113_WYG_012-5a>¶
一葉寄津口怒濤安可乘朝風占酒斾夜爨乞漁燈牛¶
渚逢新月秦淮想結氷故人他夕夢歌吹滿金陵¶
　　九日戱馬臺¶
常年節物此山川倦客登臨獨惘然戯馬臺荒年自乆¶
射蛇公去事空傳黄華半老清霜後白鳥孤飛落照前¶
不與興亡城下水穏浮漁艇入淮天¶
　　長安在何許(二首/)¶
長安在何許疑在青天上矯首遡西風浮雲㫁人望¶
<pb:KR4h0113_WYG_012-5b>¶
　　二¶
長安在何許疑在白日下徘徊天一隅化月生新夜¶
　　叢臺歌¶
累土三百尺流光二千年人生物數不得待摧頽故址¶
秋風前武靈舊壠今安在秃樹無隂困樵采玉簫金鏡¶
未銷沉㡬見耕夫到城賣君不聞叢臺全盛時綺羅成¶
市逰春輝一從琱輦閉荒草蕭散行雲無復歸招魂想¶
像風流在晴華露蔓猶依稀紆囘棘逕撩人衣禾黍晚¶
<pb:KR4h0113_WYG_012-6a>¶
成貆貉肥層簷壁瓦碎平地夢作鴛鴦相伴飛登臨弔¶
古将語誰城郭人民今是非指君㸔取古時物南有清¶
流西翠㣲彷徨華表不忍去豈獨遼東丁令威¶
　　秦淮夜泊¶
宫栁動春條秦淮生暮潮樓臺見新月燈火下雙橋隔¶
岸開朱箔臨風㺯紫簫誰憐逺逰子心斾正揺揺¶
　姜仲謙一首¶
　　己酉仲秋任才仲陳去非㑹飲岳陽樓上酒半酣¶
<pb:KR4h0113_WYG_012-6b>¶
　　髙歌大笑行草間出誠一時俊逰也為賦之¶
岳陽樓髙㡬千尺俯視洞庭方酒酣萬頃波光天上下¶
兩山秋色月東南興來鸞鵠隨行草夜永魚龍駭笑談¶
我欲煩公釣鰲手盡移雲水到松菴¶
　周莘一首¶
　　野泊對月有感¶
可憐江月亂中明應識逋逃家客情斗柄闌干洞庭野¶
角聲凄㫁岳陽城酒添客淚愁仍濺浪巻歸心時自驚¶
<pb:KR4h0113_WYG_012-7a>¶
欲問行朝近消息眼中羣盗尚縱横¶
　鄧潤甫一首¶
　　春帖¶
晨曦歛灔上簾櫳金屋熈熈歌吹中桃臉似知宫宴早¶
百花頭上放輕紅¶
　蘇頌一首¶
　　春帖¶
璇霄一夕斗標東㶑灔晨曦照九重和氣薫風摩葢壤¶
<pb:KR4h0113_WYG_012-7b>¶
競消金甲事春農¶
　蘇庠一首¶
　　清江曲¶
屬玉雙飛水滿塘菰蒲深處浴鴛鴦白蘋滿棹歸來晚¶
愁㸔蘆花一片霜扁舟繫岸依林樾蕭蕭兩鬢吹華髮¶
萬事不理醉復醒長占烟波㺯明月¶
　梁君貺一首¶
　　春帖¶
<pb:KR4h0113_WYG_012-8a>¶
東方和氣斗囘杓龍角中星轉紫霄聖主問安天未曉¶
求衣親䕶玉宸朝¶
　魏泰二首¶
　　挽王平甫(二首/)¶
海内文章傑朝廷亮直聞黄瓊起處士子夏遽修文貝¶
錦生遷怒江湖乆離羣傷心王佐略不得致華勛¶
　　二¶
今日臨風淚蕭蕭似綆縻空懷徐穉絮誰立鄭𤣥碑無¶
<pb:KR4h0113_WYG_012-8b>¶
力酬推轂平時憤抵巇何人令枉狀路粹豈能為¶
　陳執中一首¶
　　賦御溝栁¶
一度春來一度新翠光長得照龍津君王自愛天然色¶
恨殺昭陽學舞人¶
　潘檉一首¶
　　題釣臺¶
蟬冠未必似羊裘出處髙時已熟籌但得諸公依日月¶
<pb:KR4h0113_WYG_012-9a>¶
不妨老子卧林丘英雄陳迹千年在香火空山萬木秋¶
自笑黄塵吹鬢客愛來祠下繫孤舟¶
　蔡肇一首¶
　　岊亭山嶺白龍穴¶
南山鼕鼕天作鼓號召諸龍盡行雨惟有秃角最先到¶
潑墨雲中雪鱗舞¶
　許覬三首¶
　　紫騮馬¶
<pb:KR4h0113_WYG_012-9b>¶
黄金絡頭玉為觼蜀錦障泥亂雲葉花間顧影驕不行¶
萬里龍駒空汗血露牀秋粟飽不食青蒭苜蓿無顔色¶
君不見東郊瘦馬百戰場天寒目暮鳥啄瘡¶
　　秋雨歎¶
霖雨不出動隔旬門前秋草長於人江湖浩𣺌欲無岸¶
錦石最小猶生雲㣲陽片月何曾見只有莓苔昏筆硯¶
田家黍穗未暇悲茅屋且為螢火飛¶
　　夢中詩¶
<pb:KR4h0113_WYG_012-10a>¶
閒花亂草青春好秋鴻社燕年年歸青天露下麥苗濕¶
古道月寒人跡稀¶
　許仲山二首¶
　　夢中作¶
山色濃如滴湖光平似席風月不相識相逢便相得¶
　　進和御製¶
輕寒慘慘透衾羅玉箭銀壺漏水多常是未明供御服¶
夢囘頻問夜如何¶
<pb:KR4h0113_WYG_012-10b>¶
　方千里一首¶
　　題真源宫¶
萬嵗丹霞府千函蕊芨書時時瞻絳節往往下雲車近¶
與剛風接高連上帝居登前望南嶽清蹕徹空虛¶
　張先二首¶
　　贈妓¶
十載芳洲撫白蘋移舟㺯水賞青春當時自倚青春力¶
不信東風解悮人¶
<pb:KR4h0113_WYG_012-11a>¶
　　題西溪無相院¶
積水涵虛上下清㡬家門浄岸痕平浮萍破處見山影¶
小艇歸時聞棹聲入郭僧尋塵裡去過橋人似鑑中行¶
已慿暫雨添秋色莫放脩蘆礙日生¶
　沈遼一首¶
　　古興¶
我不歎白髪安得新少年往者不失勢後來豈能賢世¶
間亦多士倚仗良有縁寄語夸奪子古人已皆然¶
<pb:KR4h0113_WYG_012-11b>¶
　許彦國一首¶
　　虞美人草¶
　　　(嘗見諸選以此為曽子固詩後檢子固全集無/此篇苕溪漁隠曰此詩許表民作而或以為曽)¶
　　　(子宣夫人魏/氏作大非也)¶
鴻門玉斗紛如雪十萬降兵夜流血咸陽宫殿三月紅¶
霸業已隨烟燼滅剛强必死仁義王陵隂失道非天亡¶
英雄本學萬人敵何用屑屑悲紅粧三軍散盡旌旗倒¶
玉帳佳人坐中老香魂夜逐劍光飛青血化為原上草¶
<pb:KR4h0113_WYG_012-12a>¶
芳心寂寞寄寒枝舊曲聞來似歛眉哀怨徘徊愁不語¶
恰如初聴楚歌時滔滔逝水流今古漢楚興亡兩丘土¶
當年遺事乆成空慷慨樽前為誰舞¶
　狄遵度四首¶
　　㸔白雲愛而成詩¶
秋風吹白雲觸處自何谷初猶半洞門歘出遍巖腹零¶
落依水湄片段掛枯木餘影透㣲白滅跡混空緑烟蘿¶
自蘙宻島溆徒縈曲安知蒼梧野下覆猿鳥哭誰能乆¶
<pb:KR4h0113_WYG_012-12b>¶
徘徊返顧視黄鵠¶
　　紀夢詩¶
佳城欝欝鎖寒烟孤雛乳兔號荒阡夜卧北斗寒掛枕¶
木落霜拱雁連天浮雲西去伴落日行客東盡隨長川¶
乾坤未毁吾尚在肯與蟪蛄論大年¶
　　和渙之深秋月夜書事¶
洞庭葉下凉颼颼凍天頑白凝不流圓月擬缺不忍缺¶
輕露欲浮終未浮憶吹朱籟鳳軿上更採紫芝雲嶠陬¶
<pb:KR4h0113_WYG_012-13a>¶
玉樓天半㡬千尺珠樹玲瓏懸上頭¶
　　謁孔先生¶
月出髙樹枝影動酒樽處樹深月色薄稍以燈火助主¶
人喜我過斟酌亦云屢於時幸無累所談非近務凉風¶
自逺至清景淡吾慮方期西山秋厯覽陪杖屨¶
　孫覺一首¶
　　介亭¶
真人昔未起奔鹿駭四方連延天目山兩乳百里長有¶
<pb:KR4h0113_WYG_012-13b>¶
地跨江海無種生侯王中宵燎穹旻列石表壇場朱旗¶
大梁野英氣吞八荒寥寥百年後故物已亦亡所餘陂¶
巉巖峯巔屹相望主人承明老星斗工文章築亭紫霄¶
上坐客蒼林旁攀雲㺯明月曉星生扶桑禹山隔波濤¶
簡書永埋藏願逢希夷使水土還故常¶
　陳烈一首¶
　　題福唐津亭¶
溪山龍虎蟠溪水鼓角喧中宵鄉夢破六月夜衾寒風¶
<pb:KR4h0113_WYG_012-14a>¶
雨生殘樹蛟龍喜怒瀾慇懃祝舟子移棹過前灘¶
　盧襄六首¶
　　桐君祠作招仙詞¶
桐君歸來兮仙馭逺逰将何之寜不欲朝玉京兮升紫¶
㣲戴日月之冠兮披紫霞之衣佩蒼精之龍兮餐玉田¶
之芝友王喬與蕭史兮儼霓旌玉佩而葳㽔何如歸來¶
猿鶴慘兮怨空山川壑寂兮松桂閉胡不拂袖幌兮鬬¶
(一作/開)雲闗藉芳草兮歌幽蘭庶乎逰山之人可以往還¶
<pb:KR4h0113_WYG_012-14b>¶
　　姑蘇臺¶
姑蘇臺上麋鹿逰㫁烟荒草令人愁姑蘇臺邉少行迹¶
宫殿無人土花碧當年伯業㡬英雄轉首都歸血刃中¶
利劍一朝尸壮士白楊千古號悲風吳王羞歸九泉裏¶
西施空似桃花美子胥雖死過生榮越人却是竒男子¶
　　吳江懷古¶
秋風起兮鴻鴈歸秋月明兮白雲飛弔往古兮一霑衣¶
　　雍丘¶
<pb:KR4h0113_WYG_012-15a>¶
蕃兵倚劍摩崆峒范陽兵火燒天紅潼闗失守大将死¶
鑾輿播遷岷峨中貔貅兵甲照氷雪戈頭盡是生民血¶
鯨海揚波魚鼈腥中原盡作天山月二公擐甲怒攙搶¶
極鬬軍前眥皆裂食窮愛妾膏斤斧愁蹙蛾眉氣如縷¶
花鈿寳髻誰復收壮士相㸔淚如雨霜刀抉齒肉未寒¶
再造皇家有英主雄心義骨填溝壑不得生榮肩李郭¶
論功初入鳷鵲樓圖形已入麒麟閣¶
　　招隠¶
<pb:KR4h0113_WYG_012-15b>¶
有玉人兮山之隅騎蒼龍兮歌歩虛薜荔衣兮女蘿裙¶
餐瓊蕊兮披玉書朝玉皇兮㳺上都擗麟脯兮邀麻姑¶
胡不捨此而來兮吾與俱¶
　　又歌¶
日旋月轉兮能㡬時人間不可以乆留兮緇塵染予素¶
衣胡不讀青苔之篇兮歌白雲之詩玉書金簡號仙籍¶
兮留芳名其庶㡬然後左蒼虬而右青螭飛羽葢兮張¶
旗黄鵠引兮歸瑶池汝将捨此兮安之¶
<pb:KR4h0113_WYG_012-16a>¶
　張昌二首¶
　　逰真源宫(二首/)¶
漠漠山雲閣雨離離澗草揺風㸔處行穿空翠不妨小¶
駐孤笻¶
木末輕風索索雲邉小雨班班行盡丹霞林樾𤾂山下¶
㸔灊山¶
　孫覿六十三首¶
　　題臨川孝義寺壁¶
<pb:KR4h0113_WYG_012-16b>¶
秋風嫋嫋轉庭梧客夢初驚一鳥呼揀盡寒枝棲不穏¶
獨行殘夜影同孤¶
　　次桂州¶
江上烟雲翠作堆倚天青璧鴈飛囘神州一望三千里¶
不是南遷肯獨來¶
　　過楓橋寺示遷老¶
翠木蒼藤一兩家門依古栁抱谿斜古城流水參差是¶
不見𤣥都舊日花¶
<pb:KR4h0113_WYG_012-17a>¶
　　吳門道中(二首/)¶
數間茅屋水邉村楊栁依依緑映門渡口喚船人獨立¶
一蓑烟雨濕黄昏¶
一㸃炊烟竹裏村人家深閉雨中門數聲好鳥不知處¶
千丈藤蘿古木昏¶
　　富陽道中¶
白帽炎州客青裙酒姥家㣲風揺浪扇細雨落簷花客¶
舎休占鵩蠻村欲饌蛇㑹令醒復醉髙枕送生涯¶
<pb:KR4h0113_WYG_012-17b>¶
　　春雨¶
小雨破春昏清風洗瘴氛霏㣲花上見蕭瑟夜深聞獨¶
笑闗幽事酣歌倚半醺羈懷不堪寫危坐對爐芬¶
　　三山寺(二首/)¶
斜日半窗明無人獨掩扃風鈴時自語雪栢老終青立¶
鵲參差見㣲泉㫁續聴老僧渾不語危坐巻殘經¶
　　二¶
異縣乆為客窮途飽所更對牀雲伴宿曳杖月同行到¶
<pb:KR4h0113_WYG_012-18a>¶
處身如寄㸔山眼蹔明平生飲中趣酒賤且頻傾¶
　　次韻王子欽上元感事¶
寒雨吹黄屋遥星照紫宸龍沙萬里去燈市七年春感¶
戀丹心折悲吟白髮新孤臣卧江海老淚滿衣巾¶
　　䝉亭¶
小築三間足雄包萬象并遥波通極浦落日抱孤城小¶
語千巖應長歌百蟄驚坐㸔衣屨上漠漠晚雲生¶
　　鄭惇老謙老出示三賦¶
<pb:KR4h0113_WYG_012-18b>¶
妙絶窺三賦雄奇想二豪望驚河伯歎却走季咸逃句¶
挾青丘大吟飜白雪髙定知空驥北猶待九方臯¶
　　臨安道中¶
㣲流隠復見一曲宛秋蛇栁老蟲書葉潮平鳥篆沙青¶
鞋蹋雨滑烏㡌倚風斜何處堪攜手宜城賣酒家¶
　　送鄭次賈歸臨川¶
徒歩輕千里重臨賁一丘留歡不暖席索去忽扁舟惜¶
别猶班草傳聲可置郵躊躇搔白首獨上仲宣樓¶
<pb:KR4h0113_WYG_012-19a>¶
　　疎山寺次白文林韻¶
翠榦軒軒迥出林夜風吹籟紫簫音老龍頭角雲霄近¶
𤣥豹文章霧雨深末路浮榮吹劍首半生遺恨寄琴心¶
愁吟獨濺花前淚故國山河百戰侵¶
　　送張牧之赴南昌尉¶
青衫觸熱竝西州沒馬黄塵接地流庾亮南樓應有待¶
薛宣東閣可能留官閒端為三升戀興盡還從五斗休¶
鱠出金盤堆白雪秋江一葉認歸舟¶
<pb:KR4h0113_WYG_012-19b>¶
　　王左司致政還鄉¶
水滿滄浪舊釣磯春風江上片帆歸繁紅不見桃千樹¶
老榦空驚栁十圍萬壑烟雲供坐嘯一龕香火結真依¶
落花細草應堪籍醉撼長條雪滿衣¶
　　興化朱公沒其子彦實過余於晉陵賦小詩以餞¶
　　之¶
百感闗心老淚澘一坯埋玉卧空山着鞭競㸔駒千里¶
闚管初驚豹一斑貧病故侯今白髮風流公子尚青綸¶
<pb:KR4h0113_WYG_012-20a>¶
不須優孟追諧笑已見遺珠合浦還¶
　　謝景思提舉見過¶
璽書光麗九芝塗繡斧煌煌刺史車當路狐狸那足問¶
漫山藜藿未應鋤使星尚拱天南極卿月終環帝北居¶
此夜光華賁岑寂故侯留落在郊墟¶
　　桐廬連夕大雨溪漲數丈徙寓白答山上方閣¶
蒼莽川流㑹渾酣海氣嘘蛟龍改窟宅雷電走空虛殷¶
地飜坤軸粘天浸日車髙僧欲盃渡遊客且樓居壯觀¶
<pb:KR4h0113_WYG_012-20b>¶
真難值幽懷亦少攄翩翩一鳥去何必羡知魚¶
　　水退¶
蕩沃波瀾大慿陵意氣麤射潮鮫鰐怒鞭石鬼神驅雲¶
㫁千崖立風行萬壑趨檣烏朝共起水鳥夜仍呼灔灔¶
紅昇曉霏霏翠撲膚浮楂卧泥滓狼籍滿街衢¶
　　胥澤民招隠¶
蒼茫夜氣合𣺌𣺌風露清籃輿兀醉夢翩若孤鴈征老¶
馬志萬里絡首喪其生十年飽芻豆立仗不敢鳴自識¶
<pb:KR4h0113_WYG_012-21a>¶
酒中趣仍辭身後名皎皎一片心不受寵辱驚清風悲¶
永夜萬竅同一聲醉裏有歸路彷彿遊仙城¶
　　徙寓妙覺佛舍胥乂民襆被相過賦夜坐¶
客居厭窮獨蓬艾翳環堵荘舄尚越吟鍾儀猶楚語吾¶
人有竒撡空洞見城府相逢逆旅中霧豹初一睹拘囹¶
賦囚山避謗憎市虎褰裳肯過我崖嶠走風雨㣲吟對¶
清夜破此五月暑墜露浥金莖空花墮犀麈孤燈映籠¶
紗冷艶翳復吐耿耿遂不眠逢逢聴晨鼔¶
<pb:KR4h0113_WYG_012-21b>¶
　　妙覺寺適軒¶
古寺秋崖上清風掩半闗晚花明艶艶曉溜落潺潺松¶
笋穿堦瘦苔窠蔽石斑翹沙憐鷺静抱葉㸔蜂還心以¶
空無累身從病得閒儀曹獨何事終日賦囚山¶
　　静老容安菴¶
離離風中花漂落任所之汎汎水中萍流轉復在兹静¶
公湖海士世網那得縻獨有鐡石心不與燥濕移巢肩¶
繞靈鵲搘牀餘老龜區區了官事應觧笑兒癡¶
<pb:KR4h0113_WYG_012-22a>¶
　　宜黄尉李集義遣書問安否小詩為謝¶
三年著南冠兩見芳嵗新朝為蟲蛇侣暮與魑魅隣行¶
隨木上坐卧對竹夫人獨有金石交不廢風雨晨書來¶
一弔屈我以屢厄陳嘖嘖爨下桐嗷嗷轍中鱗絙以朱¶
絲繩放之碧海津窮途得重惠肝膽大輪囷¶
　　礲巖¶
日上千峯亂風涵萬壑秋兩崖折天罅一水漲巖幽絶¶
巘飛橋過尋源秉燭逰倚空翹翠葆潄石走蒼虬老樹¶
<pb:KR4h0113_WYG_012-22b>¶
攙天立犇雲接地流壯懷開浩浩病骨聳颼颼皓首殊¶
方去清樽盡日留無人與說似勝事滿南州¶
　　七星巖¶
十載汙修門簮橐侍帝垣五雲深莫窺衆星拱以繁一¶
坐牘背書身落海上村山川發餘想鐘鼓眩昔聞星圖¶
煥斗極兩兩錯地文今日復何日乘槎造天閽日月起¶
可挾參井立能捫誰當掲其柄為我酌清尊¶
　　棲霞洞¶
<pb:KR4h0113_WYG_012-23a>¶
飛仙巢三山弱水環四溟誰知黄茅嶺自有白玉京獨¶
曳一枝笻梯空上青冥蟾飛墮八桂石隕化七星幽幽¶
炬火然異狀不可名垂天紫雲葢挿地翠羽屏已無俗¶
士駕尚有遷客經敢言居夷陋絶妙冠平生¶
　　曾公巖¶
羣峯依天立萬馬屹不動風敧紫玉珂雨暗青絲鞚相¶
君千里目𣺌𣺌孤鴻送披雲觀天巧鑿翠出巖洞中空¶
貫長虹側立剖大甕宛宛卧石梁欲起時地控玉棺已¶
<pb:KR4h0113_WYG_012-23b>¶
上天甘棠有遺誦獨餘澗底泉時與幽人共¶
　　西山超然亭¶
厖區翳榛莽地瘴藏百怪西山何軒軒拔脚風塵外中¶
縈一線蟠側立兩壁對旁連九疑髙逺控三湘大孤亭¶
坐林杪俯見飛鳥背號弓泣二女禦魅竄四罪誰云窘¶
囚拘故自脫天械飄飄思凌雲萬里風雨㑹¶
　　别象州陳守容徳¶
三年客殊方榮悴不堪説迢迢家萬里奄奄命一髮使¶
<pb:KR4h0113_WYG_012-24a>¶
君古丈夫興衰在縲絏平生風馬牛舊識比鶼蟨欣然¶
一笑粲破此百憂結皇恩下天扉淚泣孤臣血行厨洗¶
玉盤載酒助懽悦庖珍間五鯖餅字炊十裂徙突今未¶
黔班草又一訣何須更秉燭端是夢中别¶
　　發桂林劉帥立道同諸司出餞於甘棠渡口¶
行盡海北天笑指江南路使君載酒醪擁節東城駐前¶
驅千纛直縱獵萬人呼塵流翳白日十里映黄霧何人¶
檝迎我一葦横江渡𣺌𣺌倦鴉翻相隨歸薄暮¶
<pb:KR4h0113_WYG_012-24b>¶
　　芳美亭¶
離離陌上花春到錦營中上冡千騎出竟天曉旌紅故¶
園已陳迹風流餘此翁渺渺山澗曲披披烟雨叢種桄¶
今着花千巖貯春風錦繡裹山谷遺民悲故宫¶
　　遂初亭¶
行有叱馭難坐有垂堂畏莫驅九折險輕用千金貴為¶
貧聊爾耳興盡我輒逝平生慕朱㳺肯汙薛宣吏清曉¶
拄笏坐西山有佳氣一笑食蛤蜊寧復知許事¶
<pb:KR4h0113_WYG_012-25a>¶
　　洞庭善慶堂置酒小詩寄之¶
幽絶小蓬壺參差見畫圗亂青山四出一碧水平鋪洲¶
萼紅相照沙茸細欲無蓮房駢百子橘圃聚千奴布穀¶
休催種提壷且勸酤楚腰飛燕燕秦缶和烏烏便旋驚¶
囘雪嬋姢引貫珠西風催畫鷁落日詠驪駒浩蕩川原¶
隔驚呼嵗月徂寥寥清夜夢直擬控搏扶¶
　　青氊堂¶
晉馬已老矣楚弓今得之懷璧萬里至化鶴千嵗歸主¶
<pb:KR4h0113_WYG_012-25b>¶
人有故巢鳩居不復棲俄驚桑田換已見城郭非偶尋¶
蕉中覆忽得爨下遺平生手所種老大今十圍故壁初¶
見蝎空牀尚支龜塞翁一笑喜共賦青氊詩¶
　　梅僊潭¶
潭潭雲幕垂樹杪秋磬發飛僊駕青鸞通籍在金闕遥¶
見切雲冠尚想凌波韈殷勤小梅花獨照黄昏月生綃¶
濕香霧翠袖巻烟雪忽然東風惡一夜吹石裂¶
　　甘陂荘院¶
<pb:KR4h0113_WYG_012-26a>¶
張公卧江海戢羽如鵬蹲平生廊廟具投老三家村一¶
壑身所寄萬里心自存買花紅間坐種竹青滿門似聞¶
橘生奴漸見桐有孫提壺時見招一笑空罍尊¶
　　題宜興閭丘令巢鳳亭¶
少年有殊相瓠白作臞儒三吳山水窟見此紫鳳雛家¶
無擔石儲腹有萬巻書陳編踐芻狗博具抵牧豬手持¶
半段槍伎癢始一呼倒海探龍頷據地埒虎須有客持¶
鈞樞大書表其閭盛事傳不朽畫入荆谿圖¶
<pb:KR4h0113_WYG_012-26b>¶
　　西樓¶
層梯倚半空百尺卧元龍偃蹇一榻上崢嶸兩爭雄暮¶
捲珠簾雨夜鎮犀帷風吾公安在哉雲開指青紅俯視¶
大千界一器蚋滿中巢蚊幸有餘國蝸遂相攻湛湛天¶
一碧萬里磨青銅不落牛背上悠悠送飛鴻¶
　　湖洑上冡繫舟丁山田舎小憇¶
清溪三百曲一片春風緑茅屋有人家窈窕閟深竹老¶
去耽田里寓目快新矚風漪巻翠綃雲巘鏤蒼玉尋盟¶
<pb:KR4h0113_WYG_012-27a>¶
喚白鷗解佩贖黄犢獨嘯無一人傳聲滿空谷¶
　　雪夜宿致思菴¶
霏霏竹間雨練練松上雪誰遺碧玉壷化作白銀闕孤¶
懷愜幽欣一笑暖栗冽寒光注老眼謂是山吐月耿耿¶
清不眠夜半聴竹折¶
　　泊徳清龜谿亭遇大雨¶
崩雲四合千嶂重犇電一掣十里紅土囊叱&KR0008;萬竅風¶
狂飜石走昏相䝉疾雷破柱鞭老龍百賈顛沛市井空¶
<pb:KR4h0113_WYG_012-27b>¶
銀河倒傾千丈谼魚鼈欲取山為宫洪濤衝天怒相攻¶
大舸吹簸如飛蓬醉卧掀舞一葉中洗戈雲夢芥蔕胸¶
忽然變滅何匆匆雷公收聲電改容烟舒霧捲縈長虹¶
紺碧萬頃磨青銅溪邉結網南巷翁白髮黄馘射兩瞳¶
赤鯉騰出無留蹤刻舟求劍何時逢¶
　　鄒次魏黄善長攜文見過小詩為謝¶
鄒郎英妙知名乆筆端自有談天口客舍相逢一樽酒¶
衆星錯落見箕斗髙談欲追牛馬走長劍忽作蛟龍吼¶
<pb:KR4h0113_WYG_012-28a>¶
餘子碌碌那得友江夏無雙亦其偶我觀二妙屠龍手¶
青紫紛紛何足取他年要作中興碑大字磨崖繼聱叟¶
　　吳益先攜文見過以詩為謝¶
千里之馬初服輈風騣霧鬛跨九州駕鹽挽磨三十秋¶
俯首尚與駑駘逰吳郎人中第一流文采絢爛珊瑚鈎¶
陽春白雪和者不夜光明月暗中投魯人不貴東家丘¶
吾髯凜凜青兩眸摐金戛玉聲相求屬鏤雙蟠九地幽¶
午夜氣出干斗牛忽然化作長黄虬睚眦之怨何足讐¶
<pb:KR4h0113_WYG_012-28b>¶
一麾立斷樓蘭頭¶
　　題靈巖五至堂¶
老人昔記觀何處白髮蒼顔只如故湛然不與生滅期¶
始信真心有常住公今忘物兼忘我坎止流行無不可¶
桑下了無三宿戀壁間一坐九年過振履忽逐秋鴻往¶
浮杯又趂春潮上一片孤雲自在飛不落人中去來想¶
　　致政運使直閣朱公挽詞(二首/)¶
握節來金馬飛芻上木牛能令天粟雨故作地錢流望¶
<pb:KR4h0113_WYG_012-29a>¶
實傾三舘賢勞閲百州寥寥千古恨零落掩山丘¶
　　二¶
蕭散鳥藤杖風流白接䍦分茵前席滿載酒後車隨食¶
鼎羅千指歌鍾擁十眉凄凉今夜月空照君家池¶
　　致政左司公挽詞(二首/)¶
東海懷疏傅西州憶謝公劍飛衝夜斗桂折卧秋風塵¶
暗芸堂冷香凝粉署空潺潺千斛淚忍㸔一旌紅¶
　　二¶
<pb:KR4h0113_WYG_012-29b>¶
解組天門上揮金里舎旁漸欣雙髀滿仍見一瞳方舊¶
説山中相今為地下郎流芳知有在鸞鵠正翺翔¶
　　天台太守端明胡公挽詞(二首/)¶
天上文昌省人中翰墨仙尚書心似水學士筆如椽視¶
草金蓮夜哦詩錦瑟年玉樓方㫁手又著紫鸞鞭¶
　　二¶
遮門皓首啼行路涕交揮不見斑衣好空隨畫翣歸蘭¶
芽方獨秀華萼尚交輝試待遼東鶴千年有令威¶
<pb:KR4h0113_WYG_012-30a>¶
　　宣撫簽書胡公挽詞¶
幕府分弓日轅門叱馭時捫星髙厯井修月上騎箕𠢐¶
面降人泣聞鼙聖主思龍驤老賔客競賦八哀詩¶
　　光禄董公挽詞(二首/)¶
舊學江都相遺忠太史家絳帷今寂寞青簡尚光華謾¶
奏三千牘猶傳四十車諸生半齊魯東望涕横斜¶
　　二¶
帳殿旌旗捲轅門鼓角悲江邉五馬渡天上六龍飛感¶
<pb:KR4h0113_WYG_012-30b>¶
憤冠衝髮追攀時見衣興元戡難日零落寸心違¶
　　惠彦達承事挽詞¶
鳩杖尊三夀龜牀閲九齡名留髙士傳光掩少㣲星圯¶
下無遺躅江邉有獨醒潭潭餘慶在鸞鵠滿家庭¶
　　大資政張公挽詞(二首/)¶
大筆文章手飛揚獨妙年判花森玉筍視草對金蓮講¶
肆聨重席宫花卧八塼他年紬石室妙絶冠遺編¶
　　二¶
<pb:KR4h0113_WYG_012-31a>¶
禮絶邀三顧恩榮閲九遷秉鈞平似砥履坦直如弦晉¶
室和戎日周家定鼎年金甌方卜相飈馭已超然¶
　　霍彦明通判挽詞¶
契濶艱虞地匆匆喜一逢俄驚門上莠已化柙中龍手¶
板歸囊楮腰章掩窆封空餘故人淚灑向九泉重¶
　　通川太守錢公挽詞¶
舞鳳來天目馮熊竝海門盡捐牛犢佩爭詠袴襦恩雁¶
塔名猶在棠郊茇故存龍池飛霹靂空記刻舟痕¶
<pb:KR4h0113_WYG_012-31b>¶
　　少保張公挽詞¶
平土疎新渥覃恩洞九泉印懸金斗大冠珥玉蟬連墜¶
劍今亡矣鳴珂尚宛然風流春月栁無復似當年¶
　　領省樞相太傅信安王挽詞¶
秉燭聨飛葢分茵託後車兵厨千日酒記室五雲書尚¶
想儀型在那聞語笑餘龍鍾隨𦵏紼老涙落衣裾¶
　　太令人施氏挽詞¶
天上驂鸞鶴人中夢虺蛇舒長真化國青白舊儒家朝¶
<pb:KR4h0113_WYG_012-32a>¶
籍通丹地宫衣曳紫霞蓬萊三萬里何處問靈槎¶
　¶
　¶
　¶
　¶
　¶
　¶
　¶
<pb:KR4h0113_WYG_012-32b>¶
　¶
　¶
　¶
　¶
　¶
　¶
　¶
　宋藝圃集巻十二¶

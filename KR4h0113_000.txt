# -*- mode: mandoku-view; -*-
#+TITLE: 宋藝圃集
#+DATE: 2015-08-25 00:37:45.053117
#+PROPERTY: ID KR4h0113
#+PROPERTY: BASEEDITION WYG    
#+PROPERTY: JUAN 提要
<pb:KR4h0113_WYG_000-1a>¶
欽定四庫全書　　　　　集部八¶
　宋藝圃集　　　　　　　總集類¶
　　提要¶
　　　　(臣/)等謹案宋藝圃集二十二卷明李蓘編蓘字¶
　　　　子田内鄉人嘉靖癸丑進士官至貴州提學¶
　　　　副使是集選錄宋人之詩成於隆慶丁邜所¶
　　　　列詩人凢二百三十有六人而核其名氏二¶
　　　　百三十有七人盖編目時誤數一人末卷附¶
<pb:KR4h0113_WYG_000-1b>¶
　　　　釋衲三十三人宮閨六人靈怪三人妓流五¶
　　　　人不知名四人通上當為二百八十八人而¶
　　　　註共二百八十四人則除不知姓名四人不¶
　　　　數也書中編次後先最為顛倒如以蘇軾蘇¶
　　　　轍列張詠余靖范仲淹司馬光前陳與義呂¶
　　　　本中曽㡬列蔡襄歐陽修黄庭堅陳師道前¶
　　　　秦觀列趙抃蘇頌前楊萬里列楊蟠米芾王¶
　　　　令庚前葉采嚴粲列蔡京章惇前林景熈謝¶
<pb:KR4h0113_WYG_000-2a>¶
　　　　翺列陸游前者指不勝屈其最誕者莫若以¶
　　　　徽宗皇帝與邢居實張栻劉子翬合為一卷¶
　　　　夫漢書藝文志以文帝列劉敬賈山之間武¶
　　　　帝列蔡甲倪寛之間玉䑓新詠以梁武帝及¶
　　　　太子諸王列吳均等九人之後蕭子顯等二¶
　　　　十一人之前以時代相次猶為有説至邢實¶
　　　　為邢恕之子年十八早夭在徽宗以前劉子¶
　　　　翬為劉韐之子張栻為張浚之子皆南宋髙¶
<pb:KR4h0113_WYG_000-2b>¶
　　　　孝時人在徽宗以後乃君臣襍列尤屬不倫¶
　　　　殆由選錄時隨手襍抄未遑銓次他若江為¶
　　　　孟賔于之属則上渉南唐馬定國史肅之属¶
　　　　則旁及金朝衡以斷限亦属未宜特其殫十¶
　　　　三年之功蒐采成編網羅頗富宋人之本無¶
　　　　専集行世與雖有專集而已佚者徃徃頼此¶
　　　　編以傳過而存之亦不棄菅蒯之意也乾隆¶
　　　　四十四年四月恭校上¶
<pb:KR4h0113_WYG_000-3a>¶
　　　　　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　　總　校　官(臣/)陸　費　墀¶
#+PROPERTY: JUAN 序
<pb:KR4h0113_WYG_000-4a>¶
宋藝圃集原序¶
余往請告林居嘗與弟子餘選宋諸家詩后(闕/)　　披¶
繙旋多參附今既十三年所矣隆慶改元量移池陽山¶
城雨暇更加刪定名曰宋藝圃集為之叙叙曰世恒言¶
宋無詩談何易哉蓋嘗遡風望氣約略其世槩有三變¶
焉顧論者未之逮也夫建隆乾徳之間國祚初開淳龎¶
再合一時作者尚祖五李五季固唐餘也故林逋潘閬¶
胡宿王珪兩宋九僧之徒皆摛藻熒熒以清嬴相貴而¶
<pb:KR4h0113_WYG_000-4b>¶
楊大年錢思公劉筠軰又死擬西崑(闕/)　尺度總之遺¶
矩雖存而雄思尚欝矣天聖明道而下則大變焉蓋於¶
時世際熈昌人文迅發人主之求日殷聚奎之兆斯應¶
故歐蘇曽王之流黄陳梅張之侣皆以曠絶不世之才¶
厲卓犖俊㧞之志博綜墳典旁測幽㣲海内顒顒咸所¶
傾仰啓西江宗派之名創絀唐進杜之説竭思憒神日¶
厯窮險當其興情所寄則徵事有不必解意趣所極則¶
古賢所不必法辟之舊家公子恢張其先人堂構至于¶
<pb:KR4h0113_WYG_000-5a>¶
甲第飛雲雕鏤彩繪遠而望之絢爛奪目負其意氣遽¶
大掩前人矣光寧以還國歩浸衰文情隨易學士大夫¶
逓祖清逸無稱雄槩故陸游之流便嚴羽之婉腴紫陽¶
之冲容謝翺之詭誕其他若四靈戴式之文天祥林徳¶
暘軰咸遵正軌足引同方然究而言之凌遲之形見矣¶
斯國事之將季乎夫詩者人之聲也樂之章也發於情¶
不溺於情範於禮不着於禮者也宋人惟理是求而神¶
髓索焉其遺議於後也奚怪哉故滄浪之譏評紫陽之¶
<pb:KR4h0113_WYG_000-5b>¶
論説皆所謂致喻于眉睫者也考其大都不俱可覩哉¶
自世俗宗唐擯宋羣然向風而凡家有宋詩悉束髙閣¶
間有單帙小選僅拈一二而未闡厥美終屬闕如忘其¶
謭蕪聊為編次得詩若干首以見一代之文獻而為稽¶
古之一助也順陽李蔉序¶

# -*- mode: mandoku-view; -*-
#+TITLE: 宋藝圃集
#+DATE: 2015-08-25 00:37:45.351918
#+PROPERTY: ID KR4h0113
#+PROPERTY: BASEEDITION WYG    
#+PROPERTY: JUAN 卷十六
<pb:KR4h0113_WYG_016-1a>¶
欽定四庫全書¶
　宋藝圃集巻十六¶
　　　　　　　　　　　　　明　李蓘　編¶
　朱文公二百四十二首¶
　　感事有歎¶
榮華難久恃代謝安可量宿昔堂上飲今歸荒草鄉高¶
堂一以傾繐帳施空房繁絃既闕奏緩舞亦輟行桃李¶
自妍華春風自飄揚戀幄靡遺思更衣有餘芳身徂名¶
<pb:KR4h0113_WYG_016-1b>¶
亦滅事往恨空長寄語繁華子古今同一傷¶
　　遊密庵¶
弱齡慕丘壑兹山屢遊盤朝躋靑冥外暮涉浮雲端晴¶
嵐染襟裾水石淸肺肝俯仰未云已歲月如飛翰中年¶
牽塵務引脰空長歎曠嵗一登厯心期殊未闌矧此親¶
交集笑談有餘歡結架迫彎碕徙倚臨奔湍共惜前古¶
秘今為後來觀落景麗雲木回風馥秋蘭林昏景益佳¶
悵然撫歸鞍諒哉故山好莫遣兹盟寒¶
<pb:KR4h0113_WYG_016-2a>¶
　　將遊雲谷約同行者¶
躋險擇幽棲搴蘿結茅屋䟽泉下石濞種樹滿煙谷時¶
登北原上一騁千里目雲物下逶迤岡巒逺重複暫辭¶
忽曠歲再往恨牽俗因悲昨遊侣或巳在鬼録暄風悟¶
新陽一雨欣衆緑明發君莫遲幽期我當卜¶
　　秋夜嘆¶
秋風淅瀝鳴淸商秋草未死啼寒螿幽人幽人起晤嘆¶
仰視河漢天中央河漢西流去不息人生辛苦何終極¶
<pb:KR4h0113_WYG_016-2b>¶
蒼山萬疊雲氣深去鍊形魂生羽翼¶
　　賦水仙花¶
隆冬彫百卉江梅厲孤芳如何蓬艾底亦有春風香紛¶
敷翠羽帔濕靘白玉相黄冠表獨立淡然水仙粧弱質¶
愧蘭蓀高標摧氷霜湘君謝遺襟漢水羞捐璫嗟彼世¶
俗人慾火焚衷腸徒知慕佳冶詎識懷真剛凄凉柏舟¶
誓惻愴終風章卓哉有遺烈千載不可忘¶
　　寄題九日山豁然亭¶
<pb:KR4h0113_WYG_016-3a>¶
昨遊九日山散髮岩上石仰看天宇近俯歎塵境窄歸¶
來今幾時夢想挂蒼壁聞公結茅地忽復記疇昔年隨¶
流水逝事與浮雲失了知豁然處初不從外得遙憐植¶
杖翁鶴髮雙眼碧永嘯月明中秋風桂花白¶
　　遊白鹿洞得謝字呈元範伯起之才三兄¶
歲月有環周窮臘忽更謝眷眷山水心幸此朱墨暇招¶
呼得良友邂逅成夙駕深尋故轍迹喜見新結駕永懷¶
拾遺公藏器此待價横流詩書澤下及楊李覇炎神撫¶
<pb:KR4h0113_WYG_016-3b>¶
興運制作流大化石室萬巻藏綸言九天下規模未云¶
逺荒茀良可詫自非賢邑宰誰復此精舍㑹當求勑賜¶
畢願老耕稼更與盡心期臨流抗風榭¶
　　行視武夷精舍作¶
神仙九折溪沿泝此中半水深波浪闊浮緑春渙渙上¶
有蒼石屏百仞聳雄觀嶄巖露垠堮突兀倚霄漢淺麓¶
下縈迴深林久叢灌胡然閟千載遽此開一旦我乗新¶
村船輟棹青草岸榛莽喜誅鋤面勢窮考案居然一環¶
<pb:KR4h0113_WYG_016-4a>¶
堵妙處豈輪奐左右矗竒峰躊躇極佳玩是時芳節闌¶
紅緑紛有爛好鳥時一鳴王孫逺相喚暫遊意已愜獨¶
往身猶絆珍重舍瑟人重來足幽伴¶
　　卜居¶
卜居屏山下俯仰三十秋終然村墟近未愜心期幽近¶
聞西山西深谷開平疇茆茨十數家淸川可行舟風俗¶
頗淳厚曠土非難求誓捐三徑資往遂一壑謀伐木南¶
山顛結廬北山頭耕田東溪岸濯足西溪流朋來即共¶
<pb:KR4h0113_WYG_016-4b>¶
歡客去成孤遊靜有山水樂而無身世憂著書俟來哲¶
補過希前修兹焉畢暮景何必營莵裘¶
　　同安官舍夜作¶
官署夜方作幽竹月生初閒居秋意逺花香寒露濡故¶
園異時節欲歸懷簡書聊從西軒外塵思一蕭疎¶
　　述懷¶
夙尚本林壑灌園無寸資始懷經濟策復愧軒裳姿効¶
官刀筆間朱墨手所持謂言殫蹇劣詎敢論居卑任小¶
<pb:KR4h0113_WYG_016-5a>¶
才亦短抱念一無施幸䝉大人賢加惠寛箠笞撫已實¶
已優於道豈所期終當反初服高揖與世辭¶
　　擬古八首¶
離離原上樹戢戢澗中蒲娟娟東家子鬱鬱方幽居濯¶
濯明月姿靡靡朝華敷昔為春蘭芳今為秋蘼蕪寸心¶
未銷歇託體思同車¶
　　二¶
綺閣百餘尺朝霞冠其端飛櫩麗逺漢曲楹何盤桓淸¶
<pb:KR4h0113_WYG_016-5b>¶
謠登㣲音一唱再三歎借問誰為此佳人本邯鄲㣲響¶
激流風浮雲慘將寒為言何所悲遊子在河間不恨久¶
離闊但憂芳歲闌願為淸宵夢燕昵窮飲歡¶
　　三¶
上山採薇蕨側徑多幽蘭采之不盈握欲寄道里難洗¶
憂念故人長夜何漫漫芳馨坐銷歇徘徊以悲嘆¶
　　四¶
佳月朗秋夜蟋蟀鳴空堂大火西北流河漢未渠央野¶
<pb:KR4h0113_WYG_016-6a>¶
草不復滋白露結為霜梁燕起高飛雲鴈一南翔念我¶
同心子音形阻一方不念執手歡隔我如參商寓龍不¶
為澤畫餅難充腸金石誠自堅虚名真可傷¶
　　五¶
鬱鬱澗底樹揚英秋草前與君結懽愛自比金石堅金¶
石終不渝懽愛終不疏一夕逺離别悠然在中途相思¶
未云變音容定何如傷彼三春蕖灼灼層華敷盛時不¶
可留恐逐嚴霜枯夫君來何晩賤妾長離居¶
<pb:KR4h0113_WYG_016-6b>¶
　　六¶
高樓一何高俯瞰窮山河秋風一夕至憔悴已復多寒¶
暑逓推遷歲月如頽波離騷感遲暮惜誓閔蹉跎放意¶
極驩虞咄此可奈何邯鄲多名姬素豔凌朝華妖歌掩¶
齊右緩舞傾陽阿徘徊起梁塵綷縩紛衣羅麗服秉竒¶
芬顧我長咨嗟願生喬木隂夤縁若絲蘿¶
　　七¶
夫君滄海至贈我一篋珠誰言君行近南北萬里餘結¶
<pb:KR4h0113_WYG_016-7a>¶
作同心花綴在紅羅&KR0237;雙垂合歡帶麗服眷㣲軀為君¶
一起舞君情定何如¶
　　八¶
衆星何厯厯嚴宵麗中天殷憂在之子起步荒庭前出¶
門今㡬時書劄何由宣沉吟不能釋愁結當誰憐臨風¶
一長嘆淚落如奔泉¶
　　晨起對雨(二首/)¶
淒冽歲云晏雨雪集晨朝高眠適方起四望但蕭條逺¶
<pb:KR4h0113_WYG_016-7b>¶
氛白漫漫風至林靄消流潦冒荒塗淸川亦迢迢遐瞻¶
思莫窮端居心自超覽物思無託即事且逍遙¶
　　二¶
晨風候前障白煙眇林端雨意方未已后土何時乾倚¶
竹聽蕭瑟俯澗聞驚湍景物豈不佳所嗟歲已闌守道¶
無物役安時且盤桓翳然陶兹理貧憔非所嘆¶
　　客舍聽雨¶
沈沈蒼山郭暮景含餘淸春靄起林際滿空寒雨生投¶
<pb:KR4h0113_WYG_016-8a>¶
裝即虚館簷響通夕鳴遙想山齋夜蕭蕭木葉聲¶
　　讀道書六首¶
叢居秉貞操所慕在𤣥虚淸夜眠齋宇終朝觀道書形¶
忘氣自冲性達理不餘於道雖未庶已超名跡拘至樂¶
在襟懷山水非所娛寄語狂馳子營營竟焉如¶
　　二¶
失志墮塵網浩思屬滄洲靈芝不可得歲月逐江流碧¶
草晩未彫悲風颯已秋仰看鸞鶴期白雲但悠悠¶
<pb:KR4h0113_WYG_016-8b>¶
　　三¶
白露墜秋節碧隂生夕涼起步廣庭内仰見天蒼蒼東¶
華緑髮翁授我不死方願言勤修學接景三𤣥鄉¶
　　四¶
四山起秋雲白日照長道西風何蕭條極目但煙草不¶
學飛仙術日日成醜老空瞻王子喬吹笙碧天杪¶
　　五¶
鬱羅聳空上靑冥風露淒聊乗白玉鸞上與九霄期激¶
<pb:KR4h0113_WYG_016-9a>¶
烈玉簫聲夭矯餐霞姿一回流星盼千載空相思¶
　　六¶
王喬吹笙去列子御風還至人絶華念出入有無間千¶
載但聞名不見氷玉顔長嘯空宇碧何許蓬萊仙¶
　　月夜述懷¶
皓月出林表照此秋牀單幽人起晤嘆桂香發窗間高¶
梧滴露鳴散髮天風寒抗志絶塵氛何不棲空山¶
　　即事偶成¶
<pb:KR4h0113_WYG_016-9b>¶
白煙竟日起雨晦蒼山深老菊不復妍丹楓滿高林抱¶
病寢齋房窗户結愁隂起望一舒情遐眺豁煩襟人生¶
亦已勞世路方﨑&KR0706;且詠招隱作無為名跡侵¶
　　寄題咸淸精舍淸暉堂¶
山川佳麗地結宇娛朝昏朝昏有竒變超忽難具論千¶
嵐蔽夕隂百嶂明晨暾窮林擢遙景回澗盪秋氛覽極¶
慚未周窮深遂忘喧欲將身世遺况託𤣥虚門境空乗¶
化往理妙觸目存珍重忘言子高唱絶塵紛¶
<pb:KR4h0113_WYG_016-10a>¶
　　試院雜詩(二首/)¶
長廊一遊步愛此方塘淨急雨散遙空圖文滿幽境階¶
空緑苔長院僻寒飈勁長嘯不逢人超搖得貞性¶
　　二¶
藝苑門素肅長廊似僧居偶來一散步暫與塵網疎文¶
字謝時輩銓衡頼羣儒伊予獨何者偪仄心煩紓¶
　　秋懷¶
井梧已飄黄澗樹猶含碧煙水但逶迤空齋坐蕭瑟端¶
<pb:KR4h0113_WYG_016-10b>¶
居生逺興散漫委書帙愛此北窻閒時來岸輕幘㣲鐘¶
忽迢遞禽語破幽寂賞罷一悄然淡泊忘所適¶
　　曉步¶
初日麗高閣廣步愛脩廊重門掩秋氣高柳廕方塘閩¶
海冬尚温晏隂天未霜坐悲景物殊亦念歲時荒故園¶
屬佳辰登覽遍陵岡賔遊盡才彦蕭散屏壺觴别來時¶
已失懷思寧暫忘宦遊何所娛要使心懷傷¶
　　懷山田作(二首/)¶
<pb:KR4h0113_WYG_016-11a>¶
郊園多所樂况此嵗云暮寒色澹瑤空淸霜變紅樹欲¶
舒林表望詎識塵中趨向晩寂無人氤氲欲成霧¶
　　二¶
氷溪流已咽隂嶺寒方結忽值早梅春未恐芳心歇的¶
皪終自妍殷勤為誰折千里寄相思相思正愁絶¶
　　寄題金元鼎同年長秦面山亭¶
抗心塵境外結宇臨秋山乗高一騁望表裏窮遐觀衆¶
㠋互攢列連岡莽縈環陽崖烟景舒隂壑悲風寒碧草¶
<pb:KR4h0113_WYG_016-11b>¶
晩未彫林薄已復丹仙人吳門子歲晩當來還¶
　　冬至隂雨¶
愆陽值歲晏忽復層隂結一雨散霏㣲千林共騷屑端¶
居遺簿領逺意懷幽潔曠慮守㣲痾殊方感新節豈伊¶
田廬念丘壟摧心折還登東嶺岡瞻竚何由歇¶
　　安溪道中泉石竒甚絶類劍閣間山水佳處也¶
驅車陟逺岡振轡出林莽霧露曉方除日照川如掌行¶
行遵曲岸水石窮幽賞地偏寒篠多澗激淙流響秪役¶
<pb:KR4h0113_WYG_016-12a>¶
未忘倦心神暫蕭爽感此懷故山何日税征鞅¶
　　茅舍獨飲¶
出身從吏役驅車涉窮山日落隂景晦天高風氣寒豈¶
無斗酒資獨酌誰為嘆一盃且復醉百念中闌干¶
　　教思堂作示諸同志¶
吏局了無事横舍終日閒庭樹秋風至涼氣滿窗間高¶
閣富文史諸生時徃還縱談忽忘倦時觀非云慳詠歸¶
同與㸃坐忘庶希顔塵累日以銷何必棲空山¶
<pb:KR4h0113_WYG_016-12b>¶
　　還家即事¶
獻歲事行役徂春始還歸昔往草木芳今來翠成幃扶¶
疎滿園隂時禽互翻飛叢萱亦已秀丹葩耀晨輝即事¶
誰與娛淹留自忘機日暮復出門悵然心事違古人不¶
可見獨掩荒園扉¶
　　題吳公濟風泉亭¶
澗谷居永久高情未云酬兹焉發天秘始造寒巖幽上¶
有茂樹隂下有淸泉流結亭倚蒼峭鑿磴窮嵌丘翠壁¶
<pb:KR4h0113_WYG_016-13a>¶
自屏立靑蘚亦環周¶
朅來憇永夏凛若臨淸秋仰空韻笙竽俯檻鏘琳璆幽¶
聽一以㑹悠然神與謀遐哉超世心暇日聊娛憂笑問¶
車馬客誰能淹此留¶
　　奉和公濟兄留周賔之句¶
端居感時序駕言誰適從聊擕二三子杖履此日同悠¶
哉素心人宴坐空巖中真成三秋别夢想情何窮行行¶
陟崇岡引脰希高風忽然兩相值俯仰迷西東鱣堂偶¶
<pb:KR4h0113_WYG_016-13b>¶
林間雞黍聊從容不辭腰脚勞共上西南峰佩萸笑長¶
房把菊追陶公遐觀衆山逈一酌千慮融興罷復來歸¶
杳靄秋堂空窺樽訖餘瀝倚閣聞踈鐘主人意未闌驪¶
駒勿匆匆¶
　　秋日同廖子晦劉淳叟方伯林劉彦集登天湖下¶
　　飲泉石軒以山水含淸暉分韻賦詩得淸字¶
閒居寡儔侣掩關抱孤淸良友倐來止曠然舒我情矧¶
此涼秋初暑退裳衣輕相與一擕手來山眇遐征前穿¶
<pb:KR4h0113_WYG_016-14a>¶
林嶺幽俯瞰川原平降集崖寺古裵回濁醪傾長吟伐¶
木篇潛鱗亦相驚願結沮溺耦窮年此巖耕¶
　　楞伽院李氏山房¶
躡石循急磵穿林度重岡俛入幽谷邃仰見竒峰蒼李¶
公英妙年讀書此雲房一去上臺閣致身何慨慷蘇公¶
記藏書文字有耿光餘事亦騷雅戯墨仍風霜兩公不¶
歸來歲月忽已荒何用建遺烈寒泉薦孤芳¶
　　下元節假行視陂塘因與賔友擕兒甥出郭登山¶
<pb:KR4h0113_WYG_016-14b>¶
　　歸賦二詩呈郡中諸寮友¶
廬阜東北際岧嶤五峰尊中巖窮林繞靑天白雲屯郡¶
閣有佳眺徙倚空朝昏今晨幸休暇發軔北郭門牽蘿¶
出林端躡屐躋雲根高尋却深宦小憇欣潺湲古殿宿¶
寒靄新甍麗朝暾扶藜陟東岡夙昔規層軒却倚千尋¶
峭前窺百泉奔長風巻浮埃江湖𣺌相呑結架雖未諧¶
雄瓌已難論同來俱勝流晤語仍王孫已踐支許諾不¶
慙夙尚魂賦詩記兹日歲晩期相敦¶
<pb:KR4h0113_WYG_016-15a>¶
　　山北紀行四章章八句¶
祗役廬山陽矯首廬山隂雲峰不可覿碧澗何由尋昨¶
朝解印章結友同窺臨盡彼巖壑勝滿兹仁知心¶
　　二¶
窺臨事若何請從圓通説逶迤山門路悄蒨脩篁列溪¶
仍侯家名屋是孱王設何救黍離歌喟焉傷覆轍¶
　　三¶
行逢石門雨解驂寒澗東朝隮錦繡谷俯仰春㝠濛懸¶
<pb:KR4h0113_WYG_016-15b>¶
泉忽淙琤雜樹紛靑紅屢憇小亭古幽探思無窮¶
　　四¶
竦身長林端策足層崖表仰瞻空界闊俯嘆塵寰小天¶
地西嶔崟佛手東窈窕杖屨往復來憑軒瞰歸鳥¶
　　讀子厚步月詩時方聞吕伯恭訃後數日賦此¶
晩步曲池上西風吹我裳仰觀天宇闊愛此明月光念¶
我素心人眇焉天一方没者永乖隔存者為參商飄零¶
百歲期寂寞幽鬢霜還坐三太息高林鬱蒼蒼¶
<pb:KR4h0113_WYG_016-16a>¶
　　臘月九日晩發懷安公父教授壽翁知丞載酒為¶
　　别而元禮景嵩子木擇之廷考老叔舜民諸賢相¶
　　與同舟乗便風頃刻數十里江空月明飲酒甚樂¶
　　因以星垂平野闊月湧大江流分韻喜得星字醉¶
　　中别去乃得數語略記一時之勝云¶
挂帆望煙渚整棹别津亭風水已云便我行安得停離¶
樽枉羣賢濁醪愧先傾談笑不知逺但覺江流淸獵獵¶
甘蔗洲茫茫白沙汀斯須復回首祗有遙山靑野色一¶
<pb:KR4h0113_WYG_016-16b>¶
以瞑川光晶孤明中流漾華月極浦涵疎星酒酣客散¶
歸茫然獨宵征起視天宇闊此身一浮萍難追五湖遊¶
未願三閭醒且詠招隱作孤舟轉竛竮¶
　　石馬斜川之集分韻賦詩得燈字¶
改歲風日好出門欣得朋復招里中彦及此雲間僧行¶
行步淸波斯亭一來登徙倚緑樹䕃摩娑蒼石稜遙曕¶
原野春仰視天宇澄一水既紆鬱羣山正崚嶒時禽悦¶
新陽潛魚躍輕氷却念去年日俯仰愁予膺長吟斜川¶
<pb:KR4h0113_WYG_016-17a>¶
詩日落寒煙凝暝色變晴景淸尊照華燈頽顔感川徂¶
稚齒歡年增酒盡不能起朱欄各深凭¶
　　乙卯八月晦日浮雲亭次叔通韻¶
弱植有孤念獨往窮名山那知歲月逝白首塵埃間今¶
朝定何朝憑高睨淸灣羣賢一戾止共此一日閒晤言¶
不知疲林昏鳥飛還勝踐可無記重來諒非艱留語巖¶
上石毋使門常關¶
　　宿石岊館¶
<pb:KR4h0113_WYG_016-17b>¶
春江日東注我行遡其波揚帆指西澨兩岸靑山多青¶
山自逶迤飛石空嵳峩緑樹生其間幽鳥鳴相和飛篷¶
騁遐眺擊楫成幽歌獨語無與晤兹懷竟如何¶
　　喜晴¶
衝飈動高柳緑水澹㣲波日照秋空淨雨餘寒草多放¶
懷遺簿領發興託煙蘿忽念故園日東阡時一過¶
　　逺遊篇¶
舉坐且停酒聽我歌逺遊逺遊何所至咫尺視九州九¶
<pb:KR4h0113_WYG_016-18a>¶
州何茫茫環海以為疆上有孤鳳翔下有神駒驤孰能¶
不憚逺為我遊其方為子奉尊酒擊鋏歌慨慷送子臨¶
大路寒日為無光悲風來逺壑執手空徊徨問子何所¶
之行矣戒關梁世路百險艱出門始憂傷東征憂暘谷¶
西遊畏羊腸南轅犯癘毒北駕風裂裳願子馳堅車躐¶
險摧其剛峩峩既不支𤨏𤨏誰能當朝登南極道暮宿¶
臨太行睥睨即萬里超忽凌八荒無為蹩躠者終日守¶
空堂¶
<pb:KR4h0113_WYG_016-18b>¶
　　落星寺¶
浩浩長江水東逝無停波及此一回薄湖平烟浪多孤¶
嶼屹中川層臺起周阿晨望愛明滅夕遊驚蕩磨極目¶
靑冥茫回瞻碧嵳峩不復車馬跡惟聞榜人歌我願辭¶
世紛兹焉老漁蓑㑹有滄浪子鳴舷夜相過¶
　　漱玉亭¶
竒哉康山陽雙劍屹對起上有横飛雲下有瀑布水崩¶
騰復璀璨佳麗更雄偉勢從三梁外影落明湖裏平生¶
<pb:KR4h0113_WYG_016-19a>¶
兩仙句詠嘆深仰止三年落星灣悵然眼空眯今朝隨¶
杖屨得此㺯淸泚更誦玉虹篇塵襟諒昭洗¶
　　三峽橋¶
兩岸蒼壁對直下成斗絶一水從中來蕩潏知㡬折石¶
梁據其㑹迎望逺明滅倐至走長蛇㨗來翻素雪聲雄¶
萬霹靂勢倒千嵽嵲足掉不自持魂驚詎堪説老仙有¶
妙句千古稱竒崛尚想化鶴來乗流弄明月¶
　　屢遊廬阜欲賦一篇不能就董役臥龍偶成此詩¶
<pb:KR4h0113_WYG_016-19b>¶
登車閩嶺徼息駕康山陽康山高不極連峰鬱蒼蒼金¶
輪西嵳峩五老東昻藏想像仙聖集似聞笙鶴翔林谷¶
下棲迷雲關杳相望千巖雖競秀二勝終莫量仰瞻銀¶
河翻俯看蛟龍驤長吟謫仙句和以玉局章疇昔勞夢¶
思兹今幸徜徉尚恨忝符竹未愜棲雲房已尋兩岸間¶
結屋依陽岡上有飛瀑駛下有淸溪長循名協心期弔¶
古增悲涼壯齒乏竒節頽年矧昏荒誓將塵土蹤暫寄¶
雲水鄉封章倘從欲歸來澡滄浪¶
<pb:KR4h0113_WYG_016-20a>¶
　　夜泛小舟弄月劇飲因作二首¶
扁舟颺空闊煙水浩將平月色中流滿秋聲兩岸生杯¶
深同醉劇嘯罷獨魂驚歸去空山黑西南河漢傾¶
　　二¶
誰知方外客亦愛酒中仙昔踏空林月來尋野渡船醉¶
醒非各趣心迹兩忘縁江海情何限秋來蓬鬢邊¶
　　梵天遊集坐間雨作已復晴霽步至東橋玩月賦¶
　　詩二首¶
<pb:KR4h0113_WYG_016-20b>¶
傑閣翔林杪披襟此日閒層雲生薄晩涼雨過空山地¶
逈衣裳冷天高澄霽還出門迷所適月色滿林關¶
　　二¶
空山看雨罷㣲步喜新涼月出澄餘景川明發素光星¶
河方耿耿雲樹轉蒼蒼晤語逢淸夜兹懷殊未央¶
　　對月思故山夜景¶
沉沉新秋夜涼月滿荆扉露泫凝餘彩川明澄素輝中¶
林竹樹映疎星河漢稀此夕情無限故園何日歸¶
<pb:KR4h0113_WYG_016-21a>¶
　　春雪次韓昌黎韻同彭應之作¶
既有陽春曲那無白雪謠連天飛不斷著地暖還消未¶
掩高人户難齊衲子腰稍開銀世界漸長玉枝條興盡¶
愁煙艇行迷認野橋酒腸渾欲凍吟筆為誰搖殘臘成¶
三白餘閒又一朝香隨梅蕊落輕伴柳花飄神女羞捐¶
珮鮫人敢獻綃東皇應好事避舍亦相饒¶
　　題安隱壁¶
征車少憇林間寺試問南枝開未開日暮天寒無酒飲¶
<pb:KR4h0113_WYG_016-21b>¶
不須空喚莫愁來¶
　　五月五日海上遇風雨作¶
疾風吹雨滿征衫陸走川行兩不堪塵事縈人心事逺¶
濯纓何必在江潭¶
　　禽言和王仲衡尚書三首¶
提葫蘆沽美酒春風浩蕩吹花柳不用沙頭雙玉瓶鳥¶
歌蝶舞為君壽祗今一醉豈君思昨日之愁愁殺人¶
不如歸去孤城越絶三春暮故山只在白雲間望極雲¶
<pb:KR4h0113_WYG_016-22a>¶
深不知處不如歸去不如歸千仞岡頭一振衣¶
泥滑滑泥滑滑泰望雲荒鏡湖闊緑秧刺水水拍堤牙¶
旗畫舸隨風發使君行樂三江頭泥滑水深君莫憂¶
　　臥龍庵武侯祠¶
空山龍臥處蒼峭神所鑿下有寒潭幽上有明河落我¶
來愛佳名小築成幽壑永念千載人丹心豈今昨英姿¶
儼繪事凛若九原作寒藻薦芳馨飛泉奉明酌公來識¶
此意顧步慘不樂抱膝一長吟神交付㝠漠¶
<pb:KR4h0113_WYG_016-22b>¶
　　陶公醉石歸去來館¶
予生千載後尚友千載前每尋高士傳獨羡淵明賢及¶
此逢醉石謂言公所眠况復巖壑古縹緲藏風烟仰看¶
喬木隂俯聽横飛泉景物自淸絶優游可忘年結廬倚¶
蒼峭舉觴酹潺湲臨風一長嘯亂以歸來篇¶
　　虞帝廟樂歌辭二首¶
皇胡為兮山之幽翳長薄兮俯淸流眇冀州兮何有眷¶
兹土兮淹留皇之神兮如在子我民兮不窮以愛沛皇¶
<pb:KR4h0113_WYG_016-23a>¶
澤兮横流暢威靈兮無外潔尊兮肥爼九歌兮招舞嗟¶
莫報兮皇之祜皇欲下矣儼相羊烈風雷兮暮雨¶
虞之陽兮漓之滸皇降集兮巫屢舞桂酒湛兮瑤觴皇¶
之歸兮何所龍駕兮天門羽旄兮繽紛俯故宫兮一慨¶
越宇宙兮無隣無隣兮奈何七政協兮羣生嘉信𤣥功¶
兮不宰猶彷彿兮山阿¶
　　岩桂¶
山中緑玉樹瀟洒向秋深小閣芳㣲度書幃氣欲侵放¶
<pb:KR4h0113_WYG_016-23b>¶
懷靑露曉遇賞夕嵐隂珍重王孫意天涯泪滿襟¶
　　九日¶
此日風高處千巖錦樹稠無人嘲落帽有客賦悲秋忽¶
忽塵中老匆匆物外遊江湖空極目不盡古今愁¶
　　登定王臺(有/廟)¶
寂寞番君後光華帝子來千年遺(一作/餘)故國萬事只空¶
臺日月東西見湖山表裏開從知爽鳩樂莫作雍門哀¶
　　登閣¶
<pb:KR4h0113_WYG_016-24a>¶
横空敞新閣高處絶炎氛野逈長飈入天秋涼氣分憑¶
欄生逸想投迹逺人羣終憶茅簷外空山多白雲¶
　　夢山中故人¶
風雨蕭蕭已送愁不堪懷抱更離憂故人已在千巖裏¶
桂樹無端一夜秋把袖追歡勞夢寐舉杯相屬暫綢繆¶
覺來却是天涯客簷溜潺潺瀉未休¶
　　九日登天湖以菊花須挿滿頭歸分韻賦詩得歸¶
　　字¶
<pb:KR4h0113_WYG_016-24b>¶
去嵗瀟湘重九時滿城風雨客思歸故山此日還佳節¶
黄菊淸樽更晩暉短髮無多休落帽長風不斷且吹衣¶
相看下視人寰小祗合從今老翠㣲¶
　　次雪韻一首¶
一夜同雲匝四山曉來千里共漫漫不應琪樹猶含冷¶
飜笑楊花許耐寒乗興正須披鶴氅瀹甘猶喜破龍團¶
無端酒興催吟筆却恐長鯨吸海乾¶
　　進賢客舍¶
<pb:KR4h0113_WYG_016-25a>¶
白日照寒野緬然千里平馳暉一以没浩蕩驚飈生霞¶
彩林中見月華波上明同行魯狂士思發商歌聲洗耳¶
奏金石信知塵慮輕¶
　　新笋¶
脩脩江上林白日暗風雨下有萬玉虬三冬臥寒土¶
　　枕屏秋景¶
山寒夕飈急木落洞庭波㡬疊雲屏好一生秋夢多¶
　　西閣¶
<pb:KR4h0113_WYG_016-25b>¶
借此雲窻眠靜夜心獨苦安得枕下雲去作人間雨¶
　　采菱舟¶
湖平秋水碧桂棹木蘭舟一曲菱歌晩驚飛欲下鷗¶
　　南阜¶
高丘復層觀何日去登臨一日長空盡寒江列暮岑¶
　　拜鴻慶宫有感¶
舊京原廟久煙塵白髪祠官感慨新北望千門空引籍¶
不知何日去朝真¶
<pb:KR4h0113_WYG_016-26a>¶
　　舟泊山溪¶
鬱鬱層巒夾岸靑春溪流水去無聲烟波一棹知何處¶
鶗鴂兩山相對鳴¶
　　武夷棹歌三首¶
一曲溪邊上釣船幔亭峰影蘸晴川虹橋一斷無消息¶
萬壑千峰鎻翠烟¶
四曲東南兩石巖巖花垂露碧&KR0146;𣯶金鷄呌罷無人見¶
月滿空山水滿潭¶
<pb:KR4h0113_WYG_016-26b>¶
六曲蒼屏遶碧灣茅茨終日掩柴關客來倚櫂嵓花落¶
猿鳥不驚春意閒¶
　　題蘧庵畫巻¶
流雲遶空山絶壁上蒼翠應有採芝人相期烟雨外¶
　　榴花¶
窈窕安榴花乃是西隣樹墜蕚可憐人風吹落幽户¶
　　萱草¶
端居春向殘夏氣已清穆睡起悄無人風驚滿窗緑¶
<pb:KR4h0113_WYG_016-27a>¶
　　和劉明徳二首¶
出山㡬何時歸來復長夏端居心不怡散髮長林下¶
　　二¶
炎蒸不可柰雲氣滿前峰向夕風吹盡㣲聞逺寺鐘¶
　　邵武道中¶
風色戒寒候嵗事已逶遲勞生尚行役遊子能不悲林¶
壑無餘秀野草不復滋禾黍經秋成收斂已空畦田翁¶
喜嵗豐婦子亦嘻嘻而我獨何成悠悠長路岐凌霧即¶
<pb:KR4h0113_WYG_016-27b>¶
曉裝落日命晩炊不惜客鬢彫鎮日長空飢征鴻在雲¶
天浮萍在淸池㣲蹤政如此三歎復何為¶
　　久雨齋居誦經¶
端居獨無事聊披釋氏書暫釋塵累牽超然與道俱門¶
掩竹林幽禽鳴山雨餘了此無為法身心同晏如¶
　　過黄塘嶺¶
屈曲危塍轉沉隂山氣昏蟬聲高樹暗石瀬淺流喧已¶
過黄塘嶺欲覔桃花源無為此留滯驅馬踰山樊¶
<pb:KR4h0113_WYG_016-28a>¶
　　齋居聞磬¶
幽林滴露稀華月流空爽獨士守寒栖高齋絶羣想此¶
時隣磬發聲合前山響起對玉書文誰知道機長¶
　　秋雨¶
一雨散林表淸隂生廣庭喜兹新秋夜起向高齋行煩¶
歊獲暫祛涼氛集華纓沉沉逺林氣愜此端居情節物¶
坐如此撫世襟方盈歸當息華念超遙悟無生¶
　　秋夕懷子厚二首¶
<pb:KR4h0113_WYG_016-28b>¶
雨歇林氣爽月華湛遙暉齋居玩物變廓落滄洲期焚¶
香散碧虛撫節陳淸詩抗志屬雲端非君諒誰知¶
　　二¶
涼風沉齋宇夕隂未渠央寒栖屬遙夜長簟巻單牀浮¶
雲蔽中天愁林隔秋窗思君一晤對耿耿何能忘¶
　　病中呈諸友¶
窮居值秋晦抱疾獨齋居行稀草生徑一雨復旬餘交¶
親各所營曠若音塵疎始悟端居樂復理北窗書誦讀¶
<pb:KR4h0113_WYG_016-29a>¶
興已闌起坐方躊躇緑樹滿空庭䇿䇿涼飈初良時不¶
復停煩吝未云祛還思對君子日夕停軒車¶
　　冬雨不止¶
匆匆時序改白日藏光輝重隂潤九野小雨紛㣲㣲蒼¶
山寒氣盛高林霜葉稀田家秋成意落落乖所期曠望¶
獨興懐戚戚愁寒衣事至當復遣且掩荒園扉¶
　　春日言懐¶
春至草木變郊園猶掩扉晨興與心㑹覽物偏芳菲桃¶
<pb:KR4h0113_WYG_016-29b>¶
蕚破殘紅時禽悦朝暉泉谷暖方融原田水初肥東作¶
興庶甿嵗功始在兹端居適自慰世事復有期終然心¶
所尚農畝當還歸¶
　　晩步¶
東原鬰已秀嘉樹靄初緑衆卉發春陽前山可遐瞩端¶
居日康健涉澗步墟曲景幽恣所尋悟悦何由足鳥鳴¶
華薄深泉響亂流續握手一同忻吾生詎幽獨¶
　　山館觀海棠作一首¶
<pb:KR4h0113_WYG_016-30a>¶
景暄林氣深雨罷寒塘渌置酒此佳辰尋幽慕前躅芳¶
樹麗烟華紫綿散清馥當由懐别恨寂寞向空谷¶
　　過武夷作¶
弄舟縁碧澗棲集靈峰阿夏木紛已成流泉注驚波雲¶
闕啓蒼茫高城鬱嵯峨眷言羽衣子俛仰日婆娑不學¶
飛仙術纍纍丘塚多¶
　　寄山中舊知¶
故園今夜半林影澹逾淸曳杖南溪路君應獨自行潺¶
<pb:KR4h0113_WYG_016-30b>¶
湲流水思蕭索早秋聲盡向琴中寫焉知離恨情¶
　　又¶
采藥侵晨入亂峰宿雲無處認行蹤歸來應念塵中客¶
寄與𤣥芝手自封¶
　　懐子厚¶
中夏辭故里涉秋未停車賔友坐離闊田原想榛蕪感¶
兹風露朝起望一煩紆眷彼忘言子鬱鬱西齋居俯飲¶
蒼澗流仰詠古人書名應閭里薦心豈榮利俱琅然撫¶
<pb:KR4h0113_WYG_016-31a>¶
枯桐幽韻泉谷虛褰裳欲往聽乖隔靡所如¶
　　垂澗藤¶
寒泉下碧澗古木垂蒼藤䕃此千里流閒花自層層何¶
人賞幽致白髮巖中生¶
　　臨流石¶
偃蹇西澗濵枵然似枯木下有幽泉鳴上有蒼苔緑來¶
往定何人山空此幽躅¶
　　懸崖水¶
<pb:KR4h0113_WYG_016-31b>¶
秋天林薄疎翠壁呈淸曉迢遞瀉寒泉下有深潭悄時¶
飄桂葉來尋源路殊杳¶
　　穿林徑¶
屈曲上雲端似向崖隂斷行聞山鳥鳴下與泉石亂去¶
去不知疲幽林自成玩¶
　　督役城樓¶
天高無遊氣林景澹餘暉感此霜露節但傷風土非季¶
秋時序温百卉不復腓祗役郊原上暄風一吹衣仕身¶
<pb:KR4h0113_WYG_016-32a>¶
諒無補課督慚飢羸還憶故園日䇿杖田中歸¶
　　安溪書事¶
淸溪流不極夕露起嵐隂虛邑帶寒水悲風號逺林涵¶
山日欲晦窺閣景方沉極目無遺眺空令愁寸心¶
　　病告齋居¶
層隂靄已布小雨時漂洒獨臥一窗間有懐無與寫高¶
居生逺興春物彌平野慮矌景方融事逺情無捨聊寄¶
兹日閒塵勞等虛假¶
<pb:KR4h0113_WYG_016-32b>¶
　　聞蟬¶
悄悄出郭暗故園應掩扉蟬聲深樹起林外夕陽稀¶
　　試院即事(乙亥/)¶
端居惜春晚庭樹緑已深重門掩畫靜高館正隂沈披¶
衣步前除悟物懐貞心澹泊方自適好鳥鳴高林¶
　　借王嘉叟所藏趙祖文畫孫興公天台賦凝思幽巖¶
　　朗詠長川一幅有契予心因作此詩二首¶
翩然乗孤鶴往至蒼崖巔上有桂樹林下有清泠淵洗¶
<pb:KR4h0113_WYG_016-33a>¶
心詠太素汎景窺靈詮棲身託嵗暮畢此巖中縁¶
　　二¶
山空四無人澗樹生涼秋杖䇿忘所適水木娛淸幽散¶
髮塵外飈躍足清瑤流靜嘯長林内舉翮仍丹丘¶
　　泠風望演山¶
方舟越大江凌風下飛閣仙子去不還蒼屏倚寥廓¶
　　之徳化宿劇頭舖夜聞杜宇¶
王事賢勞祗自嗤一官今是五年期如何獨宿荒山夜¶
<pb:KR4h0113_WYG_016-33b>¶
更擁寒衾聽子規¶
　　題九日山石佛院亂峰軒二首¶
因依古佛居結屋寒林杪當户翠峰稠雲烟自昏曉¶
　　二¶
巖中老釋子白髮對靑山不作看山想秋雲時往還¶
　¶
　¶
　宋藝圃集巻十六¶

# -*- mode: mandoku-view; -*-
#+TITLE: 宋藝圃集
#+DATE: 2015-08-25 00:37:45.066115
#+PROPERTY: ID KR4h0113
#+PROPERTY: BASEEDITION WYG    
#+PROPERTY: JUAN 卷一
<pb:KR4h0113_WYG_001-1a>¶
欽定四庫全書¶
　宋藝圃集巻一¶
　　　　　　　　　　　　　明　李蔉　編¶
　廖融三首¶
　　贈天台逸人¶
移檜託禪子攜家上赤城拂琴天籟寂敧枕海濤生雪¶
白寒峯晚鳥歌春谷晴又聞求桂楫載月十洲行¶
　　夢仙謡¶
<pb:KR4h0113_WYG_001-1b>¶
琪木扶踈繫辟邪麻姑夜宴紫皇家銀河旌節揺波影¶
珠閣笙簫吸月華翠鳳引遊三島路赤龍齊别五雲車¶
星稀猶倚虹橋立擬就張騫搭漢槎¶
　　退宫妓¶
神仙風格本難儔曾侍前皇翠輦遊紅躑躅繁金殿暖¶
碧芙蓉笑水宫秋寳車鈿剝隂塵覆錦帳香銷畫燭幽¶
一旦色衰歸故里月明猶夢按梁州¶
　徐鉉二首¶
<pb:KR4h0113_WYG_001-2a>¶
　　吳王挽詞(二首/)¶
倐忽千齡盡㝠茫萬事空青松洛陽陌荒草建康宫道¶
徳遺文在興衰自古同受恩無補報反袂泣途窮¶
　　二¶
土徳承餘烈江南廣舊恩一朝人事變千古信書存哀¶
挽周原道銘旌鄭國門此生雖未死寂寞巳消魂¶
　郭震五首(陳氏曰洪邁編唐絶句萬首可謂博矣而/多有本朝詩在其中如李九齡郭震滕白)¶
　　(王嵒王初/之屬也)¶
<pb:KR4h0113_WYG_001-2b>¶
　　螢¶
秋風凛凛月依依飛過髙梧影裏時處暗若教同衆類¶
世間爭得有人知¶
　　漁者¶
江栁㺯風顰翠黛山花着雨濕臙脂却收短棹拈長笛¶
一葉舟中仰面吹¶
　　老卒¶
老來弓劍喜離身説著沙場更愴神任使將軍全得勝¶
<pb:KR4h0113_WYG_001-3a>¶
歸時湏少去時人¶
　　惜花¶
艶拂衣襟蘂拂杯遶枝閒共蝶徘徊春風滿目還惆悵¶
半欲離披半未開¶
　　蓮花¶
臉膩香薰似有情世間何物比輕盈湘妃雨後來池㸔¶
碧玉盤中弄水晶¶
　滕白二首¶
<pb:KR4h0113_WYG_001-3b>¶
　　題汶川村居¶
種茶巖接紅霞塢灌稻泉生白石根皤腹老翁眉似雪¶
海棠花下戯兒孫¶
　　燕¶
短羽新來别海陽真珠髙捲語雕梁佳人未必全聽爾¶
正把金針繡鳳凰¶
　王初八首¶
　　立春後作¶
<pb:KR4h0113_WYG_001-4a>¶
東君珂珮響珊珊青馭多時下九關方信玉霄千萬里¶
春風猶未到人間¶
　　春日詠梅花(二首/)¶
靚籹纔罷粉㾗新迢遞風囘散玉塵若遣有情應悵望¶
已兼殘雪又兼春¶
　　二¶
青帝來時值逺芳殘花殘雪尚交光隔年擬待春消息¶
得見春風巳㫁腸¶
<pb:KR4h0113_WYG_001-4b>¶
　　七夕¶
榆葉飄零碧漢流玉蟾珠露兩清秋仙家若有單棲恨¶
莫向銀臺半夜遊¶
　　送陳校勘入宿¶
日落風回巻碧霓方蓬一夜拆龍泥銀臺級級連清漢¶
桂子香濃月杵低¶
　　即夕¶
風幌涼生白袷衣星榆纔亂絳河低月明休近相思樹¶
<pb:KR4h0113_WYG_001-5a>¶
恐有韓馮一處栖¶
　　雪霽¶
星榆葉葉晝離披雲粉千重凝不飛崑玉樓臺珠樹密¶
夜來誰向月中歸¶
　　舟次汴堤¶
曲岸蘭叢鴈飛起野客維舟碧烟裏竿頭五兩轉天風¶
白日楊花滿流水¶
　杜常一首¶
<pb:KR4h0113_WYG_001-5b>¶
　　華清宫(釋圓至曰按孫公談圖及西清詩話杜常/與方澤皆宋人盖新舊唐書及唐諸家小)¶
　　　(説並無杜/常姓名也)¶
行盡江南數十程曉風殘月入華清朝元閣上西風急¶
都入長楊作雨聲¶
　方澤一首¶
　　武昌阻風¶
江上春風阻客舟無窮歸思滿東流與君盡日閒臨水¶
貪㸔飛花忘却愁¶
<pb:KR4h0113_WYG_001-6a>¶
　畢田三首¶
　　水簾洞¶
洞門千尺掛飛流玉碎珠聫冷噴秋今古不知誰捲得¶
緑蘿為帶月為鈎¶
　　凝碧(在南岳石橋上/)¶
四面山屏疊萬重古嵐濃翠鎻寒空清秋獨倚危䦨立¶
身在琉璃世界中¶
　　大哀州¶
<pb:KR4h0113_WYG_001-6b>¶
玉輦南廵去不還翠娥望斷楚雲間波寒剰寫哀絃怨¶
露冷偏滋泪篠斑一水盈盈傷逺目九峯&KR1128;&KR1128;慘愁顔¶
荒洲千古凄凉地半掩空祠向暮山¶
　沈彬三首¶
　　夢仙謡¶
玉殿大開從客入金桃爛熟沒人偷鳳驚寳扇頻翻翅¶
龍懼金鞭不轉頭¶
　　憶仙謡¶
<pb:KR4h0113_WYG_001-7a>¶
白榆風占九天秋王母朝回宴玉樓日月漸長雙鳳睡¶
桑田欲變六鰲愁雲翻簫管相随去星觸旌幢各自流¶
詩酒近來狂不得騎龍却憶上清遊¶
　　贈劉象¶
曾應大中天子舉四朝風月鬢蕭踈不隨世祖重攜劍¶
知為文皇再讀書十載戰塵消舊業滿城風雨壞貧居¶
一枝何事於君惜仙桂年年幸有餘¶
　嚴惲一首¶
<pb:KR4h0113_WYG_001-7b>¶
　　春光¶
春光冉冉歸何處更向花前把酒盃盡日問花花不語¶
為誰零落為誰開¶
　元絳一首¶
　　懷荆南舊遊¶
去年曽醉海棠叢聞説新枝發舊紅昨夜夢囘花下飲¶
不知身在玉堂中¶
　孟賔于一首¶
<pb:KR4h0113_WYG_001-8a>¶
　　獻主司¶
那堪雨後更聞蟬溪隔重湖路七千憶昔故園楊栁岸¶
全家送上渡頭船¶
　王嵒四首¶
　　題嚴君觀¶
寒雲古木&KR0449;星臺凡骨仙蹤信可哀二十年前曽到此¶
一千年内未歸來¶
　　山中有所思¶
<pb:KR4h0113_WYG_001-8b>¶
零零夜雨漬愁根觸物傷離好斷魂莫怪杜䳌飛去盡¶
紫薇花裏有啼猨¶
　　貧女¶
難把菱花照素顔試臨春水挿花看木蘭船上遊春子¶
笑指荆釵下逺灘¶
　　囘舊山¶
庾家樓上謝家池處處風煙少舊知明日落花誰共醉¶
野溪猿鳥恨歸遲¶
<pb:KR4h0113_WYG_001-9a>¶
　江為三首¶
　　秋日述懷¶
迢迢江漢路秋色又堪驚半夜聞鴻雁多年别弟兄髙¶
風雲影斷㣲雨菊花明欲寄東歸信徘徊無限情¶
　　江行¶
越信隔年稀孤舟㡬夢歸月寒花露重江晚水烟㣲岸¶
直帆相望沙空鳥竝飛何時洞庭上春雨滿蓑衣¶
　　塞下¶
<pb:KR4h0113_WYG_001-9b>¶
萬里黄雲凍不飛磧烟烽火夜深㣲蕃兒移帳寒笳絶¶
雪路時聞探馬歸¶
　林逋二十六首¶
　　湖樓晚望¶
湖水混空碧憑䦨凝睇勞夕寒山翠重秋浄鳥行髙遠¶
意極千里浮生輕一毫叢林數未遍杳靄隔漁舠¶
　　上湖閒泛艤舟石函因過下湖小墅¶
平臯望不極雲樹遠依依及向扁舟泊還尋下瀬歸青¶
<pb:KR4h0113_WYG_001-10a>¶
山連石埭春水入柴扉多謝提壺鳥留人到落暉¶
　　湖山小隠¶
園井夾蕭森紅芳墮翠隂晝岩松䑕靜春塹竹鷄深嵗¶
課非無秫家藏獨有琴顔原遺事在千古壯閒心¶
　　小隠¶
門徑獨蕭然山林屋舍邊水風清晚釣花日重春眠苒¶
苒苔衣滑磷磷石子圎人寰諸洞府應合署閒仙¶
　　中峯¶
<pb:KR4h0113_WYG_001-10b>¶
中峯一徑分盤折上幽雲夕照前村見秋濤隔嶺聞長¶
松含古翠衰藥動㣲薫自愛蘇門嘯懷賢思不羣¶
　　園廬秋夕¶
蘭社裛衰香開扉趣自長寒煙宿墟落清月上林塘意¶
想殊為適形骸固可忘援琴有餘興聊復寄吟觴¶
　　翠㣲亭¶
亭在江干寺清涼更翠㣲秋階響松子雨壁上苔衣絕¶
境長難得浮生不擬歸旅懷何計是西崦又斜暉¶
<pb:KR4h0113_WYG_001-11a>¶
　　和梅聖俞雪中同虛白上人來訪¶
湖上玩佳雪相將惟道林早煙村意遠春漲岸㾗深地¶
僻過三徑人閒試五禽歸橈有餘興寧復比山隂¶
　　送皎師歸越¶
林間久離索忽忽望西陵静戸初聞扣歸舟又説登野¶
烟含樹色春浪疊沙稜幸謝雲門路同尋苦未能¶
　　寄錢紫㣲¶
晞髮起初晨中丘謝病身空持白雲意遥贈紫㣲人畫¶
<pb:KR4h0113_WYG_001-11b>¶
轂坊門遠蒼苔掖署春元和舊文體當許繼清塵¶
　　寄臨川司理趙時校書¶
遠宦風波隔歸期嵗月頻天形孤島晚烟色大江春驛¶
路向江郭船檣留估人髙臺望不極空使鬢華新¶
　　池上春日¶
一池春水緑於苔水上花枝竹間開芳草得時依舊長¶
文禽無事等閒來年顏近老空多感風雅含情苦不才¶
獨有浴沂遺想在使人終日此徘徊¶
<pb:KR4h0113_WYG_001-12a>¶
　　春隂¶
似雨非晴意思深宿酲牽引臥春隂苦憐燕子寒相並¶
生怕梨花晚不禁薄薄簾幃欺欲透遥遥歌管壓來沉¶
北園南陌狂無數只有芳菲㑹此心¶
　　寄宣城宗言姪¶
春水涵波緑𣺌瀰江南芳草又離離謝家元住青山郭¶
郄氏近攀丹桂枝衣下香囊非爾好牀頭詩巻愧吾癡¶
中林獨處仍多病早晚能來慰所思¶
<pb:KR4h0113_WYG_001-12b>¶
　　春日齋中¶
空堦重疊上垣衣白晝初長社燕歸落盡海棠人臥病¶
東風時復動柴扉¶
　　易從師山亭¶
林表秋山白鳥飛此中幽致世還稀西村渡口人烟晚¶
坐見漁舟兩兩歸¶
　　秋江寫望¶
蒼茫沙觜鷺鷥眠片水無㾗浸碧天最愛蘆花經雨後¶
<pb:KR4h0113_WYG_001-13a>¶
一篷烟火飯魚船¶
　　送陳日章秀才¶
聞却清尊掩縹囊病來無故亦凄凉江南春日舊行路¶
因送歸人更斷腸¶
　　送式遵師謁金陵王相國¶
天竺孱顔暫掩扉講香浮穗上行衣白猿聲裏生公石¶
莫遣移文怨晚歸¶
　　送善中師歸四明¶
<pb:KR4h0113_WYG_001-13b>¶
四明山水别多時老病心閒事事違夢想西湖古蘭若¶
又和秋色送僧歸¶
　　送人之蒼梧¶
側身南望但依依片席乘風去似飛莫謂蒼梧在天末¶
帝鄉看逐白雲歸¶
　　自作夀堂因作一絕誌之¶
湖外青山對結廬墳前脩竹亦蕭踈茂陵他日求遺稿¶
猶喜曽無封禪書¶
<pb:KR4h0113_WYG_001-14a>¶
　　樵者¶
雲際依依認舊林斷崖荒磴路難尋西山望見朝來雨¶
南澗歸時渡處深¶
　　詠退筆¶
神功雖缺力終存架琢珊瑚欠策勲日暮閒窗何所似¶
㶚陵憔悴故將軍¶
　　湖山小隠¶
衡門鄰晚塢環堵背寒岡片月通蘿徑幽雲在石牀客¶
<pb:KR4h0113_WYG_001-14b>¶
遊抛鄠杜漁事擬滄浪管樂非吾尚昻頭肯自方¶
　陳搏四首¶
　　題石水澗¶
銀河灑落翠光冷一派囘環湛晚暉㡬恨却為頑石礙¶
琉璃滑處玉花飛¶
　　冬日晚望¶
山鬼煖或呼溪魚寒不跳晚景愈堪觀危峯露殘照¶
　　華山¶
<pb:KR4h0113_WYG_001-15a>¶
半夜天香入巖谷西風吹落嶺頭蓮空愛掌㾗侵碧漢¶
無人曽嘆巨靈仙¶
　　與毛女遊¶
藥苖不滿笥又更上危巔囘指歸去路相將入翠烟¶
　魏野二首¶
　　上王相公¶
聖朝宰相年年出公在中書十二秋西祀東封俱巳了¶
好來相伴赤松遊¶
<pb:KR4h0113_WYG_001-15b>¶
　　尋隠者不遇¶
尋真誤入蓬萊島香風不動松花老採芝何處未歸來¶
白雲滿地無人掃¶
　潘閬四首¶
　　夏日宿西禪¶
此地絶炎蒸深疑到不能夜凉如有雨院静若無僧枕¶
潤連雲石牎明照佛燈浮生多骨賤時日恐難勝¶
　　歳暮自桐廬歸錢塘晚泊漁浦¶
<pb:KR4h0113_WYG_001-16a>¶
久客見華髪孤棹桐廬歸新月無朗照落日有餘暉漁¶
浦風水急龍山烟火㣲時驚沙上雁一一背南飛¶
　　秋上題琅琊山寺¶
巖下多幽景且無塵事喧鐘聲晴徹郭山色曉當門深¶
洞波泉脉懸崖露樹根更期來此宿絕頂聽寒猿¶
　　渭上秋夕閒望¶
秋夕滿秦川登臨渭水邉殘陽初過雨何樹不鳴蟬極¶
浦㴠秋月孤帆沒遠烟漁人空老盡誰似太公賢¶
<pb:KR4h0113_WYG_001-16b>¶
　胡宿二十四首¶
　　天街曉望¶
長樂纔聞一叩鐘百官初謁未央宫金波穆穆沙堤月¶
玉樹琤琤上苑風香重椒蘭横結霧氣寒龍虎遠浮空¶
嗟予索米無人問行避霜臺御史騘¶
　　函谷闗¶
天開函谷壯闗中萬古驚塵向此空望氣竟能知老子¶
棄襦何不識終童謾持白馬先生論未抵鳴雞下客功¶
<pb:KR4h0113_WYG_001-17a>¶
符命巳歸如掌地一丸曾誤隗王東¶
　　長卿¶
買賦金錢出後宫長卿文彩冠諸公梁園未至時名大¶
蜀道前驅使節雄巳托焦桐傳宻意更因殘札寄遺忠¶
如何一諷神仙事却得飄雲起賦中¶
　　洞靈觀結凉¶
秋波不動簟紋融松月愔愔透綺籠霜重井梧飜瘦碧¶
雨回堦藥墮嫣紅彩鴛静占銀塘水乳燕凉飛玉宇風¶
<pb:KR4h0113_WYG_001-17b>¶
秫酒易銷殘夢斷却疑身在廣寒宫¶
　　芙蓉湖泛舟¶
小湖香豔戰芙蓉碧葉田田擁釣篷嵐氣欲飛山隔岸¶
秋波不定水揺空翩翻雪鳥爭投浦潑剌霜鱗對擲風¶
正是滄浪濯纓日一竿多謝紫溪翁¶
　　次韻朱沈春雨之什¶
蒼野迷雲黯不歸遠風吹雨入巖扉石牀潤極琴絲緩¶
水閣寒多酒力㣲夕夢將成還滴滴春心欲斷正(正一/作更)¶
<pb:KR4h0113_WYG_001-18a>¶
霏霏憂花惜月長如此爭得東陽病骨肥¶
　　夜歸華山因寄幕府蘇廣文¶
山村寥落野人稀竹裏衡門掩翠㣲溪渡夜隨明月入¶
亭臯春伴白雲飛嵇康懶慢仍躭酒范蠡逋逃久拂衣¶
汀畔數鷗閒不起只應知我巳忘機¶
　　淮南王¶
貪鑄金錢盜寫符何曾七國戒前車長生不待爐中藥¶
鴻寳誰收篋内書碧井牀空天影在小山人去桂叢踈¶
<pb:KR4h0113_WYG_001-18b>¶
雲中鷄犬無消息麥秀漸漸徧故墟¶
　　南城¶
昨夜輕隂結夕霏城南十里有香泥初聞山鳥驚新弄¶
遥見林花識舊蹊蕩漿遠從芳草渡墊巾還傍緑楊堤¶
羅敷正苦桑蠶事惆悵南來五馬蹄¶
　　趙宗道歸輦下¶
沿牒相逢楚水湄竹林文酒此攀嵇半氊未暖還傷别¶
一臂初交又觧攜江浦嘔啞風送㯭河橋勃窣栁垂堤¶
<pb:KR4h0113_WYG_001-19a>¶
明年四月秦關道洗眼楊州㸔馬蹄(窣醉官切司馬相/如賦云媻嬌勃&KR0805;)¶
(上金堤注匍/匐上下貌)¶
　　冲虛觀¶
五粒青松護翠苔石門岑寂斷纎埃水浮花片知仙路¶
風逓鸞聲認嘯臺桐井曉寒千乳歛茗園春嫩一旗開¶
馳烟未勒山亭字可是英靈許再來¶
　　感舊¶
千里青雲未致身馬蹄空踏㡬年塵曾迷玉洞花光老¶
<pb:KR4h0113_WYG_001-19b>¶
欲過金城栁眼新粉壁巳沉題鳳字酒罏猶記姓黄人¶
塢中横笛偏多感一涕䦨干白角巾¶
　　塞上¶
漢家神箭定天山烟火相望(望平/聲)萬里閒契(契作/頡)利請¶
盟金匕酒將軍歸臥玉門闗雲沉嶺上妖氛斷雪照回¶
中探騎閒五餌已行王道勝絕無刁斗至闐顔¶
　　殘花¶
雨壓殘紅一夜凋曉來簾外正飄揺數枝翠葉空相對¶
<pb:KR4h0113_WYG_001-20a>¶
萬片香魂不可招長樂夢回春寂寂武陵人去水迢迢¶
愁將玉笛傳遺恨苦被芳風透綺寮¶
　　侯家¶
洞戸春遲漏箭長短轅初返洛陽傍綵雲按曲青岑醴¶
沉水薰衣白壁堂前檻蘭苕依玉樹後園桐葉護銀牀¶
宴殘紅燭長庚爛還促朝珂謁未央¶
　　淮南發運趙邢州被詔歸闕¶
天臺封詔紫泥馨馬首前瞻北斗城人在函闗先望氣¶
<pb:KR4h0113_WYG_001-20b>¶
帝於京兆最知名一區東第趨晨近數刻西廂接晝榮¶
正是兩京裁化日百金雙璧拜虞卿¶
　　津亭¶
津亭欲闋戒棠舟五兩風來不暫留西北浮雲連魏闕¶
東南初日滿秦樓層城𣺌渺人傷别芳草萋萋客倦遊¶
平樂舊歡收不得更憑飛夢到瀛洲¶
　　古别¶
長道何年祖軷休風㠶不斷岳陽樓佳人挾瑟漳河曉¶
<pb:KR4h0113_WYG_001-21a>¶
壯士悲歌易水秋九帳清油徒自貴百壺芳醑豈消憂¶
至今長樂坡前水不啻秦人怨隴頭¶
　　送林學士知明州¶
緑綈膺檢出神州又拜東吳最上遊腰下漢符分半虎¶
手中庖刄欠全牛玳筵進酒吳歈曲碧沼觀魚越鄂舟¶
政是金華隆舊業羣仙相望在瀛洲¶
　　雪¶
屏翳驅雲結夜隂素花飄墜惡氛沉色欺曹國麻衣淺¶
<pb:KR4h0113_WYG_001-21b>¶
寒入荆王翠被深天上明河銀作水海中仙樹玉為林¶
日髙獨擁鸘裘臥誰乞長安取酒金¶
　　憶薦福寺牡丹¶
十日春風隔翠岑秪應繁朶自成隂樽前可要人頽玉¶
樹底遥知地側金花界三千春渺𣺌銅槃十二夜沉沉¶
雕槃分篸何由得空作西州擁鼻吟¶
　　寄昭潭王中立¶
髙絃一弄武陵深六幕天空萬里心吳苑歌驪成久别¶
<pb:KR4h0113_WYG_001-22a>¶
楚峯回鴈好歸音十千美酒花期隔三百枯碁奕思沉¶
莫上孤城頻送目浮雲西北是家林¶
　　早夏¶
井轄投多思不禁密垂珠箔晝沉沉睡驚燕語頻移枕¶
病起蛛絲半在琴雨徑亂花埋宿艶月軒修竹轉凉隂¶
一春酒費知多少探盡囊中换賦金¶
　　次韻徐爽見寄¶
五兩青絲帝渥深平時何敢嘆英沉侏儒自是長三尺¶
<pb:KR4h0113_WYG_001-22b>¶
澼絖都來直數金寂寞死灰人喪偶婆娑生意樹交隂¶
年來想見瓊枝色夕夢蘧蘧到竹林(澼音辟漂也/絖音縯絮也)¶
　楊億四首¶
　　書懷寄劉五二首¶
風波名路壯心殘三徑荒凉未得還病起東陽衣帶緩¶
愁多騎省鬢毛斑五年書命塵西閣千古移文愧北山¶
獨憶瓊林苦霜霰清樽嵗晏醉酡顔¶
世事悠悠未遽央虛名真意兩相忘休誇失馬曽歸塞¶
<pb:KR4h0113_WYG_001-23a>¶
未省牽牛觧服箱四客髙風驚楚漢五君新詠棄山王¶
秋來安有漁樵夢多在箕峯潁水傍¶
　　南朝¶
五鼓端門漏滴稀夜籖聲斷翠華飛繁星曉埭聞鷄度¶
細雨春場射雉歸歩試金蓮波濺襪歌翻玉樹涕沾衣¶
龍盤王氣終三百猶得澄瀾對敞扉¶
　　受詔修書述懷感事三十韻¶
太極垂裳日中原偃草初樓船秋發詠衡石夜程書好¶
<pb:KR4h0113_WYG_001-23b>¶
問虛前席徵賢走傳車蓬萊侔漢制煨燼訪秦餘紬繹¶
資金匱規模出玉除紛綸開四部秘邃接千廬日賜雙¶
鷄膳親廻六尺輿華芝下閶闔白羽擁儲胥望氣成龍¶
虎披文辨魯魚清光無咫尺𤣥覽亦躊躇羣彦揮鉛筆¶
㣲生濫石渠嵇康真懶慢謝客本空踈講學情田埆談¶
經腹笥虛月評依許邵文體慕相如雄飲歡娱合清言¶
鄙吝祛彌旬容出沐終日喜羣居撫巳慙鳴玉歸田憶¶
荷鋤池籠飬魚鳥章服畏猿狙圜府愁尸禄天閽愧弊¶
<pb:KR4h0113_WYG_001-24a>¶
裾虛名同鄭璞散質類莊樗國士誰知我鄰家或侮予¶
放懷齊指馬屏息度羲舒寡婦宜憂緯三公亦灌蔬危¶
心惟觳觫直道忍蘧蒢徃聖容巢許先儒美寗蘧晨趨¶
歡勞止夕愓念歸歟秦痔踈杯酒顔瓢頼斗儲如諧曲¶
肱臥猶可直鈎漁矯矯龜御印翩翩隼畫旟一麾終遂¶
志阮籍去騎驢¶
　錢惟演三首¶
　　公子(二首/)¶
<pb:KR4h0113_WYG_001-24b>¶
蓮勺交衢接荻園來時十里一開筵歌翻南國桃根曲¶
馬過章臺杏葉韉别殿對廻雙綬貴後門歸夜九枝然¶
閒隨翠幰敧烏㡌紫陌三條入栁煙¶
　　二¶
結綺臨春暎夕霏景陽鐘動曙星稀潘妃寳釧光如晝¶
江令花牋落似飛舴艋臨波朱火度觚稜拂漢紫煙㣲¶
自從飲馬秦淮水蜀栁無因對殿幃¶
　　漢武¶
<pb:KR4h0113_WYG_001-25a>¶
一曲横汾鼓吹廻侍臣髙㑹栢梁臺金芝煜煜凌晨見¶
黄雀軒翔白晝來立候東溟邀鶴駕窮兵西極待龍媒¶
甘泉祭罷神光滅更遣人間識玉杯¶
　王珪三十九首¶
　　依韻恭和聖製龍圖天章閣觀三聖御書¶
半夜傳君召西清閲帝文筆回丹穴鳳歌起沛中雲御¶
幄金蝌轉仙墀羽仗分君王自天縱况復睿心勤¶
　　依韻和王原寂内翰有懷¶
<pb:KR4h0113_WYG_001-25b>¶
暮鑰嚴温省宵鈴静浴堂銀花無奈冷瑶草又還芳夢¶
久聞仙笛班清犯曉霜帝閽何所叩一炷祝堯香¶
　　次韻和元厚之平羗¶
詔收新土鳳林東四百餘年䧟犬戎葱嶺自横秦塞上¶
金城還落漢圖中輕裘坐嘆無遺策觧髪來庭有舊風¶
零雨未濛音巳㨗不勞歸旅詠周公¶
　　聞仲諤脂米川大㨗¶
神兵十萬忽乗秋西磧妖氛一夕收匹馬不嘶榆塞外¶
<pb:KR4h0113_WYG_001-26a>¶
長城自起玉闗頭君王别繪凌烟閣將帥今輕定遠侯¶
莫道無人能報國紅旗行去取凉州¶
　　依韻和吳相公從駕至開寳寺慶夀崇因閣¶
崇因開寳構金碧晝相輝禁蹕隨曦馭層城轉斗機梵¶
音獅子吼妙相鴿王歸洛水浮神篆天花滿御衣塔疑¶
從地湧棟擬入雲飛上行乗今果羣超悞昨非慧珠常¶
自照法雨徧成霏但起真如念梯梁即可㡬¶
　　恭和御製上元觀燈¶
<pb:KR4h0113_WYG_001-26b>¶
雪消華月滿髙臺萬燭當樓寳扇開雙鳳雲中扶輦下¶
六鰲海上駕山來鎬宫春酒霑周燕汾水秋風陋漢材¶
一曲昇平人共樂君王又進紫霞杯¶
　　和金陵懷古¶
懷鄉訪古事悠悠獨上江城滿目秋一鳥帶烟來别渚¶
數㠶和雨下歸舟蕭蕭暮吹驚紅葉慘慘寒雲壓舊樓¶
故國凄凉誰與問人心無復更風流¶
　　宫詞(三十二首/)¶
<pb:KR4h0113_WYG_001-27a>¶
燕去燕來閒白晝花開花落送黄昏年年好景春風妬¶
夢裏鉛華濕淚㾗¶
元夕星燈照路臺六宫歌吹出雲來夜深翠輦歸金殿¶
十里廻廊錦帳開¶
黄昏鏁院聽宣除翰長平明趂起居撰就白麻先進草¶
金泥降出内中書¶
夜寒金屋篆煙飛燈燭分明在紫㣲漏永禁宫三十六¶
宴回爭踏月輪歸¶
<pb:KR4h0113_WYG_001-27b>¶
曉吹翩翩動翠旗爐烟千疊瑞雲飛何人奏對偏移刻¶
御史天香隔繡衣¶
内庭秋燕玉池東香散荷花水殿風阿監採菱牽錦䌫¶
月明猶在畫船中¶
鏁聲金掣閣門環簾捲真珠十二間别殿春風呼萬嵗¶
中丞新押散朝班¶
三月金明栁絮飛岸花堤草弄春時樓船百戱催宣賜¶
玉輦今年不上池¶
<pb:KR4h0113_WYG_001-28a>¶
鬭草深宮玉檻前書蒲如箭荇如錢不知紅藥䦨干曲¶
日暮何人落翠鈿¶
太液波清水殿涼畫船驚起宿鴛鴦翠眉不及池邉栁¶
取次飛花入建章¶
金鋋畫角警場開天子南郊玉輅來十里青城遥北望¶
綵雲宫殿月樓臺¶
麗日祥煙鏁禁林櫻桃初熟杏成隂年年翠輦來遊幸¶
花落春階一寸深¶
<pb:KR4h0113_WYG_001-28b>¶
萱草成窠杏子青夜聞禁漏曉聞鶯吹回一覺昭陽夢¶
帳外春風太薄情¶
一片桃花一片春夜來風雨落紛紛多情更逐東流水¶
還作髙唐夢裏人¶
侍輦歸來歩玉階試穿金縷鳳頭鞋堦前摘得宜男草¶
笑挿黄金十二釵¶
内苑宮人學打毬青絲飛控紫驊騮朝朝結束防宣喚¶
一様真珠落轡頭¶
<pb:KR4h0113_WYG_001-29a>¶
中宫賜雪玉成峯滴露堆寒冷照空三十六窗明月夜¶
姮娥渾在水晶宫¶
琵琶先抹六么頭小管丁寧側調愁半夜美人雙起唱¶
一聲聲出鳳凰樓¶
十三初學擘箜篌弟子名中被㸃頭昨日教坊新進入¶
並房宫女與梳頭¶
因喫櫻桃放得歸三年着破舊羅衣内中侍從來還去¶
結得金花上貴妃¶
<pb:KR4h0113_WYG_001-29b>¶
小小宫娥到内園未梳雲鬢臉如蓮自從配與夫人後¶
不使尋花亂入船¶
摴蒲冷淡學投壺箭倚腰身約畫圖盡對君王稱妙手¶
一人來謝一人輸¶
曉來隨駕上城遊行到東西百尺樓回望烟中花栁色¶
緑隂紅艶滿池頭¶
朱雀門開花未開毬場空闊浸塵埃預排白兎兼蒼狗¶
等候君王按鶻來¶
<pb:KR4h0113_WYG_001-30a>¶
朝朝臘日官家出隨駕先湏㸃内人囘鶻衣装囘鶻馬¶
就中偏稱小腰身¶
苑中排比宴秋宵絃管掙摐各自調日晚閉門傳聖㫖¶
明朝盡放紫宸朝¶
池邉小様釣魚船入玩偏宜向晚天掛得綵㠶教便放¶
急風吹過水門邉¶
㑹仙觀内玉清壇新㸃宫人作女冠毎度駕來羞不出¶
羽衣初着怕人看¶
<pb:KR4h0113_WYG_001-30b>¶
小院珠簾着地垂院中排比不相知羨他鸚鵡能言語¶
窗裏偷教鸜鵒兒¶
寒食清明小殿傍綵樓雙夾闘鷄場内人對御分明看¶
先賭紅羅十擔牀¶
棃園子弟簇池頭小樂擕來候宴遊旋炙紅笙先按拍¶
海棠花下合梁州¶
御溝春水碧於天宫女尋花入内園汗濕紅粧行漸困¶
岸頭相喚洗花鈿¶
<pb:KR4h0113_WYG_001-31a>¶
　王琪一首¶
　　吳中曉寒曲¶
大澤穹天莾同色碧瓦閶門曉花白石岩左右斷行人¶
洞庭一夜氷千尺曽持漢節單于壘北風如刀割人耳¶
却憐凍足幸雙摧一生不向雪中履憑誰贈我紫綺裘¶
中吳風土清且柔令嚴氣正天地肅長歌白苧臨寒流¶
玉蘭酒熟金醅溢大白連雲尚殊克(殊克一/作難敵)書窗半掩¶
晝始開㡬日紅梅斷消息¶
<pb:KR4h0113_WYG_001-31b>¶
　李沆一首¶
　　題六合㙮¶
經從㙮下㡬春秋每恨無因到上頭今日始知髙處險¶
不如歸去臥林丘¶
　曹汝弼四首¶
　　懷寄披雲峯誠上人¶
院髙窮木盛野極静無言險路通岩頂香泉出石根㣲¶
風飄磬韻幽鳥啄苔㾗常記相留夜秋堂共聽猿¶
<pb:KR4h0113_WYG_001-32a>¶
　　再寄¶
江城從别後聞説在松間度日長扄戸終年不下山静¶
為詩所役閒免事相闗應喜雲邉客㝠搜鬢未斑¶
　　贈披峯岳長老¶
禪外掩松扃閒眠度嵗隂雨侵香篆濕苔長屐㾗深水¶
在銅缾冷雲歸玉磬沉前山有靈藥時策杖藜尋¶
　　贈僧¶
一從叨命服乗興入天台院接石橋住門臨瀑布開松¶
<pb:KR4h0113_WYG_001-32b>¶
間應獨坐雪裏更誰來時復擕藜杖看雲上古臺¶
　劉筠一首¶
　　寄靈仙觀舒職方學士¶
石渠仙署久離羣抗迹丹臺世絶倫揚子不甘嘲尚白¶
漆園終許自全真紫煙深處鸞雙舞朱髓成來鳥共伸¶
若向雲中見鷄犬可能渾忘姓劉人¶
　章冠之一首¶
　　寄荆南故人¶
<pb:KR4h0113_WYG_001-33a>¶
餘生自拚一虛舟未觧尋詩慰客愁梅欲飄零猶醖藉¶
栁纔依約巳風流闗心弟妹無黄犬入夢江湖有白鷗¶
别後故人相念否東風應倚仲宣樓¶
　冦凖十一首¶
　　冬夜旅思¶
年少嗟羇旅煙霄進未能江樓千里月雪屋一龕燈逺¶
信憑邉鴈孤吟寄岳僧爐灰愁擁坐硯水半成氷¶
　　南浦¶
<pb:KR4h0113_WYG_001-33b>¶
春風入垂楊烟波漲南浦落日動離魂江花泣㣲雨¶
　　水村即事¶
虛齋臨遠水吟釣度朝晡葦岸秋聲合莎庭鶴影孤片¶
雲藏疊巘四野起寒蕪獨歩時凝望離人隔五湖¶
　　春日登樓懷歸¶
髙樓聊引望杳杳一川平野水無人渡孤舟盡日横荒¶
村生斷靄古寺語流鶯舊業遥清渭沉思忽自驚¶
　　山寺¶
<pb:KR4h0113_WYG_001-34a>¶
寺在猿啼外門開古澗涯山深㣲有徑樹老半無枝望¶
遠雲長暝談空日易移恐朝金馬去還失白蓮期¶
　　夜泊江上¶
嵗暮峽中寺維舟古樹根羣峯初落日后夜獨聞猿流¶
水自無盡客愁那可論平明離楚岸迢逓指吳門¶
　　楚江夜懷¶
西風生逺水蕭䬃度吟臺明月夜還滿故人秋未來寒¶
蛩啼暗壁敗葉下蒼苔誰念空江水年年首重回¶
<pb:KR4h0113_WYG_001-34b>¶
　　江南春¶
杳杳煙波隔千里白蘋香散東風起日落汀洲一望時¶
愁情不斷如流水¶
　　春晝偶書¶
白晝偶成芳草夢起來幽興有誰知風簾不動黄鸝語¶
坐看庭花日影移¶
　　書河上亭壁¶
暮天寥落凍雲垂一望幽亭欲下遲臨水數村誰盡得¶
<pb:KR4h0113_WYG_001-35a>¶
淺山寒雪未消時¶
　王操三首¶
　　村家¶
野景村家好柴籬夾樹身牧童眠向日山犬吠隨人地¶
僻鄉音别年豐酒味醇風光吟有興桑麥暖逢春¶
　　喜故人至¶
地僻無賔侣柴門晝始開谿山寒葉落江國故人來話¶
舊驚霜鬢論詩帶酒杯相留喜同宿不寐曙光廻¶
<pb:KR4h0113_WYG_001-35b>¶
　　送人南歸¶
相送當揺落孤舟泛渺瀰去㠶看巳遠臨水立多時别¶
浦寒鴻下空山夜鶴移它年重㑹面吟鬢共成絲¶
　¶
　¶
　¶
　¶
　宋藝圃集巻一¶

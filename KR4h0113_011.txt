# -*- mode: mandoku-view; -*-
#+TITLE: 宋藝圃集
#+DATE: 2015-08-25 00:37:45.234725
#+PROPERTY: ID KR4h0113
#+PROPERTY: BASEEDITION WYG    
#+PROPERTY: JUAN 卷十一
<pb:KR4h0113_WYG_011-1a>¶
欽定四庫全書¶
　宋藝圃集卷十一¶
　　　　　　　　　　　　　明　李蔉　編¶
　晁冲之二十一首¶
　　古樂府¶
大星何厯厯小星爛如石掖垣崔巍横紫㣲十二羽林¶
森北極今夕何夕月欲沉虎抱空闗龍厭直崢嶸北斗¶
着地垂手去瓠瓜不盈尺嚴陵醉卧光武傍浮楂正值¶
<pb:KR4h0113_WYG_011-1b>¶
天孫織王良挾策飛上天傳説空騎箕尾立君不見茂¶
陵棄子欲登仙自将壯士終南邉忽然遭窘出璽綬歸¶
来下詔除民田阿瞞急示乗輿物鮮卑仍棄珊瑚鞭又¶
不見古来垂堂戒華屋敵國挾輈戎接轂白龍魚服誤¶
網羅孔雀金華被牛觸(此篇好奇過/甚不可解)¶
　　洗馬次十二兄之道韻¶
灞橋春水波粼粼橋邉結束何圉人解鞍傍水如洗馬¶
飛龍九尺凌漪淪風鬃霧鬛才一注玉花照影光滿身¶
<pb:KR4h0113_WYG_011-2a>¶
月題却貫黄金勒更覺閃艷開精神主人貴相不必問¶
特賜内廐天麒麟即今此物亦安用燕山萬里靖無塵¶
嫖姚功髙自不出長鳴但踏城西春君不見少陵時已¶
無伯樂尚有曹将軍寫真¶
　　夷門行贈秦夷仲¶
君不見夷門客有侯嬴風殺人白晝紅塵中京兆知名¶
不敢捕倚天長劍着崆峒同時結交三數公聯翩走馬¶
幾馬驄仰天一笑萬事空入門賔客不復通起家簮笏¶
<pb:KR4h0113_WYG_011-2b>¶
(一作/筆)明光宫嗚呼男兒名重太山身如葉手犯龍鱗心¶
莫懾一生好色馬相如慷慨直辭猶諫獵¶
　　法一以余所贈墨為不佳¶
上人好事世莫當羅列四寳如文房廣交徃徃得奇物¶
有墨尺度如圭長秋麋折角膠與力春麝入臍煤生香¶
已将雪覆輕羅帕更令花暎紅紗囊草堂老人不自料¶
亦藏一餅誇精妙自言和璧持贈君反為燕石遭譏誚¶
鳴呼萬事孰不然古今工拙那同調君不見當年諸李¶
<pb:KR4h0113_WYG_011-3a>¶
數不到廷寛只今賜墨無老潘¶
　　復以承晏墨贈之¶
我聞江南墨官有諸奚老超尚不如廷珪後来承晏復¶
秀出喧然父子名相齊百年相傳文㫁碎彷彿尚見蛟¶
龍背電光屬天星斗昏雨痕倒海風雲晦却憶當年清¶
暑殿黄門侍立才人見銀鈎洒落桃李牋牙牀磨試紅¶
絲研同時書畫三萬軸大徐小篆徐熙竹御題四絶海¶
内傳秘府毫芒惜如玉君不見建隆天子開國初曹公¶
<pb:KR4h0113_WYG_011-3b>¶
受詔行掃除王侯舊物人今得更寫西天貝葉書¶
　　次韻集津兄㑹羣從王敦素宿王立之園明日西¶
　　征馬上寄示諸人(以道嘗監陜/府集津倉)¶
秋髙訪幽居風急桑未落天寒鷄犬靜地僻門巷闊主¶
人避世賢自説乆棲泊呼兒出鐏罍梨栗亦不惡賔客¶
四五人談笑動林薄夜闌慘無歡離憂倐中作伯也天¶
下士千金輕一諾揮斤楊墨徒正是鄒魯學如何但銀¶
魚生事了無託惜哉桃李姿見笑葵與藿鷄鳴驅車行¶
<pb:KR4h0113_WYG_011-4a>¶
令人意參錯¶
　　次二十一兄季此韻¶
憶在長安最少年酒酣到處一欣然獵回漢苑秋高夜¶
飲罷秦臺雪作天不擬俳優陪殿下相随于蒍過樓前¶
如今白髪山城裏宴坐觀空習斷縁¶
　　雪效栁子厚(一作贈一/兄上人)¶
月落鷄聲寒曉色靜茅屋開門驚不知夜雪壓修竹槎¶
牙生新氷鱗甲刻溪谷皛皛州渚明冽冽川原肅孤蹲¶
<pb:KR4h0113_WYG_011-4b>¶
雀不動沈酣客猶宿呼童晨汲歸獨漱寒泉玉¶
　　都下追感徃昔因成¶
少年使酒走京華縱步曽逰小小家㸔舞霓裳羽衣曲¶
聴歌玉樹後庭花門侵楊栁垂珠箔窗對櫻桃卷碧紗¶
坐客半驚隨逝水主人星散落天涯¶
　　自然詩¶
先生手不廢經營白屋憑虚結此亭燕麥兔絲侵宻坐¶
南箕北斗挂踈櫺青松夾日交傾蓋翠栢分風倚列屏¶
<pb:KR4h0113_WYG_011-5a>¶
莫道君家無長物案頭燈火有流螢¶
　　蔡晉如挽歌¶
南部清笳咽東門素旐飛如何一老沒不及二疏歸宇¶
宙那復見死生從此違吾年未四十已歎故人稀¶
　　感梅憶王立之¶
王子已仙去梅花空自新江山餘此物海岱失斯人賔¶
客他鄉老園林幾度春城南載酒地生死一沾巾¶
　　送僧¶
<pb:KR4h0113_WYG_011-5b>¶
無端伏枕日不見放舟時晚得平安報初成送别詩山¶
深歸履急江闊度杯遲定許同香火終參慧逺師¶
　　懷濟北弟姪¶
乆客思吾子生涯滯故鄉獨擕髙士傳飜憶紫香囊合¶
榻言猶在同堂樂未央翩翩春草夢隨意遶池塘¶
　　春日¶
隂隂溪曲緑交加小雨飜萍上淺沙鵞鴨不知春去盡¶
爭隨流水趂桃花(一本作春色不堪流水/送雙浮鳴鴨趂桃花)¶
<pb:KR4h0113_WYG_011-6a>¶
　　樂府¶
自摘荼䕷滿架空擬将豪氣敵春風欲知盞面玻瓈闊¶
㸔照紅顔在酒中¶
　　和二十二弟¶
靜處偷㸔肘後書幽棲古有此人無緑蓑青蒻非吾事¶
白浪狂風滿太湖¶
　　和新鄉二十一兄華嚴水亭¶
近市危樓通野寺隔溪髙栁接京華蕩舟不怕風波急¶
<pb:KR4h0113_WYG_011-6b>¶
㸔盡芙蓉十里花¶
　　與秦少章題漢江逺帆¶
雲埋鳳林寺浪打鹿門山今日江風惡郎船勸不還¶
　　次韻陳叔易柳橋¶
落日河梁上遲留客去時近隣無逺送莫挽最長枝¶
　晁補之一首¶
　　錢塘¶
錢塘江北百餘里漲沙不復生菰蒲沙田老桑出葉麄¶
<pb:KR4h0113_WYG_011-7a>¶
江潮打根根半枯八月九月秋風惡風髙駕潮晚不落¶
鼓聲鼕鼕艫咿喔爭凑富春城下泊¶
　晁詠之一首¶
　　初行山¶
靄靄初蒸雲落落欲墜石山深多晚花照水自紅碧魚¶
艇入烟小松竹凌烟直西風漾碧波扁舟恣崎側客從¶
北方来苦遭世俗迫登臨雖宿願山川多未識浩蕩涉¶
寒流躋攀並蒼壁捫蘿窺鳥道踏逕窮人迹清泉洗塵¶
<pb:KR4h0113_WYG_011-7b>¶
心山鳥慣幽客逸興良未巳日下千崖赤十載孫承公¶
好具登山屐¶
　晁説之一首¶
　　打毬¶
閶闔千門萬户開三郎沈醉打毬回九齡已老韓休死¶
無復明朝諫䟽来¶
　文同二首¶
　　朱櫻桃¶
<pb:KR4h0113_WYG_011-8a>¶
金衣珍禽弄深樾禁籞朱櫻班若纈上幸離宫促薦新¶
藤藍寳籠貂璫發凝霞作丸珠尚軟油露成津蜜初割¶
君王午坐鼓猗蘭翡翠一盤紅韎&KR1944;¶
　　新晴山月¶
髙松漏踈月落影如畫地徘徊愛其下夜乆不能寐怯¶
風池荷卷病雨山果墜誰伴予苦吟滿林啼絡緯¶
　石延年二首¶
　　張氏園亭¶
<pb:KR4h0113_WYG_011-8b>¶
亭舘連城敵謝家四時園色闘明霞門迎西渭封侯竹¶
地接東陵處士瓜樂意相闗禽對語生香不㫁樹交花¶
從逰㑹約無留事醉待參横落日斜¶
　　瀑布¶
飛勢掛岳頂無時向此傾玉虹垂地色銀漢落天聲萬¶
丈寒雲濕千巖暑氣清滄浪不足羨就此濯塵纓¶
　韓駒三首¶
　　憶舊贈人¶
<pb:KR4h0113_WYG_011-9a>¶
憶昨昭文并直廬與君三載侍皇居花開輦路春迎駕¶
日麗蓬山曉曝書學士南来尚嵓穴神州北望已丘墟¶
忽逢漢節臨江上握手西風泪滿裾¶
　　題太乙真人蓮葉圖¶
太乙真人蓮葉舟脱巾露髮寒颼颼輕風為帆浪為檝¶
卧㸔玉宇浮中流中流蕩漾翠綃舞穏如龍驤萬斛舉¶
不是峯頭十丈花世間那得葉如許龍眠畫手老如神¶
尺素幻出真天人恍然坐我水仙府蒼烟萬傾波粼粼¶
<pb:KR4h0113_WYG_011-9b>¶
玉堂學士今劉向禁直岧嶤九天上不須對此融心神¶
㑹植青藜夜相訪¶
　　代葛亞卿作¶
君住江濵起畫樓妾居海角送潮頭潮中有妾相思淚¶
流到樓前更不流¶
　沈括十二首¶
　　潤州甘露寺¶
丞相髙齋半草莱舊時風月滿亭䑓地從日月生時見¶
<pb:KR4h0113_WYG_011-10a>¶
眼到江山盡處回三國是非春夢㫁六朝城闕野花開¶
心隨潮水漫漫去流遍烟村半日来¶
　　仙都¶
苔封輦路上青山鶴馭遼天去不還惟有銀河秋夜月¶
鼎湖烟浪到人間¶
　　開元樂詞(三首/)¶
樓上正臨宫外人間不見仙家寒食輕烟薄霧滿城明¶
月梨花¶
<pb:KR4h0113_WYG_011-10b>¶
按舞驪山影裏回鸞渭水光中玉笛一天明月翠華滿¶
陌春風¶
殿後春旗簇仗樓前御隊穿花一片紅雲閙處外人遥¶
認官家¶
　　姑熟¶
新晴渡口百花香石子池頭鴨弄黄捲幔夕陽留不住¶
好風将雨過梅塘¶
　　江南曲¶
<pb:KR4h0113_WYG_011-11a>¶
新秋拂水無行跡夜夜隨潮過江北西風捲雨上半天¶
渡口㣲凉含曉碧城頭鼓響日脚垂天際籠烟鏁山色¶
髙樓索莫臨長陌黄竹一聲無北客時平田苦少人耕¶
唯有蘆花滿江白¶
　　凱歌(五首/)¶
先取山西十二州别分子将打衙頭回㸔秦塞低如馬¶
漸見黄河直北流¶
天威捲地過黄河萬里羌人盡漢歌莫堰横山倒流水¶
<pb:KR4h0113_WYG_011-11b>¶
從教西去作恩波¶
馬尾桐琴隨漢使曲聲猶自怨單于彎弓莫射雲中鴈¶
歸鴈如今不寄書¶
旗隊渾如錦繡堆銀装背㟴打圍回先教靜掃安西路¶
待向河源飲馬来¶
靈武西涼不用圍蕃家總侍納王師城中半是闗西種¶
猶有當時軋吃兒¶
　郭祥正七首¶
<pb:KR4h0113_WYG_011-12a>¶
　　訪隠者¶
一徑沿厓踏蒼壁半塢寒雲抱泉石山翁酒熟不出門¶
殘花滿地無行迹¶
　　天柱閣¶
羣峯奔来一峯起千丈芙蓉碧霄裏老松自作孤鳳吟¶
潮浪時生三井水¶
　　别灊峯閣¶
一溪清瀉萬山重風物能留邴曼容後夜相思憂思極¶
<pb:KR4h0113_WYG_011-12b>¶
月明孤影伴寒松¶
　　鳳凰䑓¶
髙䑓不見鳳凰逰浩浩長江入海流舞罷青娥同去國¶
戰殘白骨尚盈丘風揺落日催行棹潮擁新沙換故洲¶
結綺臨春無處覔年年荒草向人愁¶
　　金山寺¶
金山杳在滄溟中雪崖氷柱浮仙宫乾坤扶持自今古¶
日月彷彿躔西東我泛靈槎出塵世搜索異境窺神工¶
<pb:KR4h0113_WYG_011-13a>¶
一朝登臨重太息四時想像何其雄卷簾夜閣掛北斗¶
大鯨駕浪吹長空舟摧岸㫁豈足數徃徃霹靂鎚蛟龍¶
寒蟾八月蕩揺海秋光上下磨青銅鳥飛不盡暮天碧¶
漁歌忽㫁蘆花風蓬莱乆聞未成徃壯觀絶致遥應同¶
潮生潮落夜還曉物與數㑹誰能窮百年形影浪自苦¶
便欲此地安㣲躬白雲南来入我望又起歸興隨征鴻¶
　　寄題九華樓¶
千金建傑閣遥對九華峯紫光射曉日璀璨錦芙蓉南¶
<pb:KR4h0113_WYG_011-13b>¶
風吹秀色半落尊酒中酒味愈冷冽琴聲又玲瓏飄然¶
紫霄想何日附冥鴻¶
　　蓮根有長絲¶
蓮根有長絲不供貧女機栁梢有飛綿不暖寒者衣朝¶
歌悠悠暮歌短下地沉沉上天逺東生白日還西流志¶
士長懷萬古愁¶
　秦觀四十八首¶
　　㳺仙詞(四首/)¶
<pb:KR4h0113_WYG_011-14a>¶
隂風一夜攪青㝠風定霏霏霰雪零想見玉清真境上¶
白虚光裏誦黄庭(霰雪一/作雪霰)¶
夜深樓上撥書眠天在闌干斗角邉風掃亂雲毫髮盡¶
獨留壁月照人圓(斗角一/作四角)¶
天風吹月入闌干烏雀無聲子夜閒織女明星来枕上¶
了知身不在人間(此首又見/東坡集中)¶
本是匡山種杏人出山来事碧虚君上清欲問因何事¶
請㸔仙山十丈文(十丈一/作十賚)¶
<pb:KR4h0113_WYG_011-14b>¶
　　秋日(三首/)¶
霜落䢴溝積水清寒星無數傍船明菰蒲深處疑無地¶
忽有人家笑語聲¶
月團新碾瀹花甆飲罷呼兒課楚詞風定小軒無落葉¶
青蟲相對吐秋絲¶
連卷雌蜺掛西樓逐雨追晴意未休安得萬粧相向舞¶
酒酣聊把作纒頭¶
　　牽牛花¶
<pb:KR4h0113_WYG_011-15a>¶
銀漢初移漏欲殘步虛人倚玉闌干仙衣染得天邉碧¶
乞與人間向曉㸔¶
　　納凉¶
擕杖来追栁外凉畫橋南畔倚胡牀月明船笛參差起¶
風定池蓮自在香¶
　　送僧歸遂州¶
賢師本巴蜀浪跡逰淮海定水湛虚明戒珠炯圓彩飄¶
零鄉縣異晼晚星霜改明發又西征孤帆破煙靄¶
<pb:KR4h0113_WYG_011-15b>¶
　　春日雜興(三首/)¶
飄忽星氣徂青陽迫遲暮鳴飛各有適赤白紛無數雨¶
砌墮危芳風軒納飛絮褰幃香霧横岸幘雲峯度林影¶
舞窗扉池光染衣履參差花鳥期蹭蹬琴觴趣撫事動¶
幽尋感時遺近慕秣馬膏余車行行不周路¶
　　二¶
潭潭故邑井猗猗上宫蘭不食自清渫莫服更幽閒志¶
士恥弱植卷跡甘飢寒佳晨追良覿觸物懸悲端川途¶
<pb:KR4h0113_WYG_011-16a>¶
眇回逺經嵗曠音翰豈不慕裘馬詭得非所安蟬冕多¶
怵迫繩樞尠憂患枉尋竟何補方枘誠獨難¶
　　三¶
吳㑹雖褊小海濵富奇峯天雞一號呌劒㦸明遥空谿¶
谷相徑復深林杳攅叢猿吟虎豹啼雲氣迷西東中有¶
遯世士超然閟孤蹤被蘭服明月起坐松聲中夜鍜吸¶
沆瀣朝琴庇青葱騎星友元氣巢許安可同俛眄區中¶
人飛埃集毛鋒問津或不繆從子㳺鴻䝉¶
<pb:KR4h0113_WYG_011-16b>¶
　　同子瞻端午日逰諸寺賦得深字¶
太史抱孤韻暢懷在登臨别乗載鄒枚佳辰事幽尋參¶
差水石痩窅窕房櫳深清磬發踈箔妙香横素襟復登¶
&KR0805;堵波環回矚嶔崟雙溪貫城郭暝色帶孤禽凉颷動¶
爽籟薄雨生㣲隂塵想澹清漣牢愁洗芳斟揮箑訂徃¶
古援毫示来今愧無刻燭敏續此金玉音¶
　　次韻奉酬丹元先生¶
金華紫烟客来作牧羊兒至言初無文尋繹自成詩二¶
<pb:KR4h0113_WYG_011-17a>¶
景入妙解元氣含烟詞憐我鬛滄浪黄埃眩蟲絲勸解¶
冠上纓一濯含風漪攝身列缺外倒躡蜿蜒鬐維斗錯¶
明珠望舒耿脩眉真㳺無疆界浩蕩天風吹¶
　　次韻夏侯太冲秀才¶
儒官飽閒散室若僧房静北窗腹便便支枕㸔斗柄或¶
時得名酒停午猶中聖醒来復何事秉筆賦秋興焉知¶
懶是真但覺貧非病茫茫流水意㑹有知音聴鐘鼎與¶
山林人生各天性¶
<pb:KR4h0113_WYG_011-17b>¶
　　與子瞻㑹松江得浪字¶
松江浩無旁垂虹跨其上漫然銜洞庭領畧非一狀怳¶
如陣平野萬馬攅穹帳離離雲抹山窅窅天粘浪烟中¶
漁唱起島外征帆颺愈知宇宙寛斗覺東南壯太史主¶
文盟諸豪盡詩将超揺外形檢語笑供頡頏㛹娟棄追¶
逐撥刺亦從放獨留三百缸聊用沃軒曠¶
　　荷花¶
方塘收雨脚落日半遥岑芙蕖淨娟娟麗服撫翠衾無¶
<pb:KR4h0113_WYG_011-18a>¶
言意自逺欲渡秋水深緬懷平生人對此詎可尋弄芳¶
惜晼晚酒至誰與斟天涯有歸雲聊寄相思心心開獲¶
清賞芙蕖一何綺美人艷新粧歛袂照秋水端如蕩子¶
妻顧自良家子黄金選燕趙揺落對江沚薄暮風雨来¶
獨立淚如洗望君君詎知傾宫定誰似¶
　　同子瞻賦㳺惠山¶
輟棹從幽討籃輿入青蒼圓頂相邀迓旃檀燎深堂層¶
巒淡如洗傑閣森欲翔林芳含雨滋岫日隔林光涓涓¶
<pb:KR4h0113_WYG_011-18b>¶
續清溜靡靡傳幽香俯仰佳覽眺悠哉身世忘¶
　　夜坐懷莘老司諫(次韻/參寥)¶
六合寥寥信茫昧中有日月無根柢古徃今来漫不休¶
青髮素顔從此逝嗟予自少多邅迴氣血未衰心已艾¶
北渡長淮霜入履南窺禹穴塵生袂日鑿一竅渾沌死¶
雖有餘風終破碎回車復路可無縁三問道人三不對¶
　　和王通叟琵琶夢¶
鶗鴂鳴時衆芳歇華堂夢㫁音容絶風驚玉露不成圓¶
<pb:KR4h0113_WYG_011-19a>¶
一夜芙蕖泣秋月金紋捍面紫檀槽曽抱花前送酒舠¶
庾郎江令費珠璧小砑紅牋揮兔毫風流雲散令人痩¶
忍㸔麴塵昏錦綬楚水悠悠更不西上天破鑑空依舊¶
　　題騕䮍圖¶
雙瞳夾鏡權協月尾鬛蕭森澤於髮鞍銜不施韁復脱¶
旁無馭者氣騰越地如砥平丘隴滅天寒日暮抱飢渴¶
驤首號鳴思一發超軼絶塵入恍忽東門京鑄乆銷歇¶
曹霸丹青亦云沒頼有龍眠戯揮筆眼前時見千里骨¶
<pb:KR4h0113_WYG_011-19b>¶
玉䑓閶闔相因依嗟爾龍媒空自奇鸞旗日行三十里¶
焉用逐風追電為¶
　　贈女冠暢師¶
瞳人剪水腰如束一幅烏紗裹寒玉飄然自有姑射姿¶
回首粉黛皆塵俗霧閣雲窗人莫窺門前車馬任東西¶
禮罷曉壇春日靜落紅滿地乳鵶啼¶
　　宿金山¶
山南山北江水流半空金碧隨雲浮我来仍值風日好¶
<pb:KR4h0113_WYG_011-20a>¶
十月未寒如晚秋山僧引客尋蒼翠厯巻參差到平地¶
萬里風来拂骨清却憶人間如夢寐夜深無風月入扉¶
相對老人如槁枝流水與天爭入海共笑此心誰得知¶
下山却向中&KR2560;望翻憶當時在屏幛老母思兒且欲歸¶
回首雲峯已天上¶
　　過六合水亭憶裴博士次韻(二首/)¶
晚憇孤亭上羸驂繫㫁柯荒門寒帶露空檻闊増波徃¶
事青山在餘生白鳥過誦言成絶語亹亹迫隂何¶
<pb:KR4h0113_WYG_011-20b>¶
　　二¶
折栁相從地重来失舊柯林光延晚照岸影動㣲波隔¶
浦檀欒宻當簷翡翠過主人成異物搔首奈情何¶
　　吕與叔挽章(二首/)¶
舉舉西州士来為邦國華藝文尤爾雅經術自名家正¶
有髙山仰俄成逝水嗟賢人各有數不獨嵗龍蛇¶
　　二¶
數日音容隔人琴遂已虚門生應有謚國史可無書舊¶
<pb:KR4h0113_WYG_011-21a>¶
室懸蛛網遺編走蠧魚定無封禪草平日笑相如¶
　　流觴亭次韻¶
縹緲雲巒欲盡頭灑然華搆别飛流朱盤㶑灧開氷鑑¶
碧甃縈紆走玉虬毛骨漸驚超濁界風烟驟覺變清秋¶
更憐白足如霜句可羨溪邉六逸逰¶
　　逰龍瑞宫次程公韻¶
靈祠真館閟山隈形勢相髙對越䑓莓徑翠依屏上轉¶
藕花紅繞鑑中開鶴銜寳箭排烟去龍䕶金書帶雨来¶
<pb:KR4h0113_WYG_011-21b>¶
夾道萬星攅騎火滿城爭㸔使君回¶
　　次韻馬忠玉喜王定國還自濵州¶
淮海相逢一解顔紛紛嵗月夢魂間初驚漁艇迷花去¶
忽認星槎拂斗還桂嶺暮登猿㫁續槐堂春到鳥綿蠻¶
石渠舊議行當復未信佳時得自閒¶
　　次韻酬周開祖宣義¶
并州令尹古人風淮海相忘十載中麗句曉披花綽約¶
清談初扣玉丁東追攀昔共猗犴子嗜好今同桑苧翁¶
<pb:KR4h0113_WYG_011-22a>¶
所惜華船輕解繂未窺笠澤故書叢¶
　　别程公闢給事¶
人物風流推鎮東名郎持節作元戎樽前倦客劉師命¶
月下清歌盛小叢裘弊黒貂霜正急書傳黄犬嵗将窮¶
買舟江上辭公去迴首蓬莱夢寐中¶
　　和莘老㳺龍洞¶
葦蕭傳火度㝠㝠乍入清都醉魄醒草隠月崖垂鳳尾¶
風生隂穴帶龍腥壁間泉貯千鍾碧門外天横數尺青¶
<pb:KR4h0113_WYG_011-22b>¶
更欲仗笻留頃刻却疑朝市已千齡¶
　　春日寓直有懷參寥¶
觚稜金爵自岧嶤藏室春深更寂寥捫虱幽花欹露葉¶
岸巾髙栁轉風條文書几上鬚髯變鞍馬塵中嵗月銷¶
何日一笻江海上與君徐步㸔生潮¶
　　次韻裴仲謨和何先輩¶
汝南古郡寡參尋兀兀長如鶴在隂支枕星河横醉後¶
入簾風絮報春深青山未落詩人手白髮誰知國士心¶
<pb:KR4h0113_WYG_011-23a>¶
多謝名郎傳緑綺愧無佳句比南金¶
　　次韻劉遜父以寧齋詩二軸作以還之¶
揚舲偶過海邉州一見名郎破百憂荀氏諸龍俱俊偉¶
河東小鳳最風流明珠白璧堪投報細草幽花入獻酬¶
别駕舊齋何足念文昌新府待公㳺¶
　　燕觴亭¶
碧流如鏡羽觴飛夏木隂隂五月時清渭日長逰女困¶
武陵春去落花遲玉笙吹罷觥籌錯宻炬燒殘簮珥遺¶
<pb:KR4h0113_WYG_011-23b>¶
吳越風流公第一未輸山簡習家池¶
　　送佛印¶
抱袍初捨蔚頭藍江月松風處處參他日惠林馬上首¶
幾年彌勒作同龕真珠撒帳開新座飛鳥銜花繞舊庵¶
雲散虎溪蓮社友獨依香火思何堪¶
　　致政通議口號¶
秋空畫隼照新晴符隠庵前小隊停玉斝金醪通繾綣¶
鳳笙龍管入青㝠靚粧釃酒花侵席寳獸呀香露滿庭¶
<pb:KR4h0113_WYG_011-24a>¶
太史應占豫州分上台星近老人星¶
　　晚出左掖¶
金爵觚陵轉夕暉翩翩宫葉墮秋衣出門塵障如黄霧¶
始覺身從天上歸¶
　　和程給事贈遺道判(二首/)¶
囊中玉色已經餐醉拂絲桐坐杏壇應笑倦㳺塵滓客¶
鬢毛蕭瑟事鉛丹¶
　　二¶
<pb:KR4h0113_WYG_011-24b>¶
漢武㳺心縹緲間文成五利盡登壇何如屈曲韓夫子¶
不羨神君白玉丹¶
　　盆池釣翁¶
誰刻仙材作釣翁尺池終日釣㣲風令人却憶鴟夷子¶
散髮五湖狂醉中¶
　　無題¶
掃地燒香閉閣眠簟紋如水帳如烟客来夢覺知何處¶
挂起西窗浪接天¶
<pb:KR4h0113_WYG_011-25a>¶
　　聞鴈懷邵仲恭¶
楚澤吳天去未遲煩君且傍蒜山飛白袍居士如相問¶
為説淄塵欲滿衣¶
　　白馬寺晚泊¶
濛濛晚雨暗回塘逺樹依㣲不辨行人物漸稀踈磬㫁¶
緑蒲叢底宿鴛鴦¶
　　霅上感懷¶
七年三過白蘋洲長興諸豪載酒㳺舊事欲尋無處問¶
<pb:KR4h0113_WYG_011-25b>¶
雨荷風蓼不勝秋¶
　¶
　¶
　¶
　¶
　¶
　¶
　宋藝圃集卷十一¶
